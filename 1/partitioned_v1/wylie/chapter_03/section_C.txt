[3597] a ti bkod pa chen po las/
[3598] /yid can rnams la sems kyi sde/
[3599] /nam mkha' can la klong gi sde/
[3600] /rim rtsol bral la man ngag go
[3601] /zhes pas/
[3602] sems sde/
[3603] klong sde/
[3604] man ngag gi sde ngad gsum mo/
[3605] /de yang rang sems ma yin pa'i chos logs na med pas sna tshogs sems kyi sde'o/
[3606] /'di dag ni sems rang byung gi ye shes las gzhan du gyur pa 'gog pa la dgongs pa tsam mo/
[3607] /chos nyid kun tu bzang mo'i klong las 'gro sa gzhan med par smra ba klong gi sde'o/
[3608] /'di dag ni brjod bya chos nyid kyi klong las gzhan 'byung 'gog pa la dgos pa tsam mo/
[3609] /yin lugs gnad thog tu 'bebs pa man ngag gi sde'o/
[3610] /'di dag ni gnad ma yin pas gzhan du kha 'byams don las 'gyangs pa la 'gog pa la dgongs pas kun gyi rtse mor phyin pa'o/
[3611] /'di dag la zhe'i 'dod pa gsum las mi 'da' ste/
[3612] don gyis dri lan gzhi lam 'bras bu rnam grol gyi rdzogs pa chen po zhes bya'o/
[3613] /de la sems kyi sde ni/
[3614] gzhi mdung gyur du smra ba'i rdzogs pa chen po zhes bya'o/
[3615] /dbye na/
[3616] sna tshogs sems yin du smra ba'i rdzogs pa chen po dang*/
[3617] sems kyi phyogs yin du smra ba'i rdzogs pa chen po gnyis las/
[3618] sems yin pa ni/
[3619] sems tsam don yod pa dang*/
[3620] med pa 'gog pa ste/
[3621] don zhes sems tsam du ma grub la/
[3622] sems la don tsam du yang ma grub pa ste/
[3623] sna tshogs sems yin yang mi lto la/
[3624] sems la rgyu dang mtshan nyid du ma grub pas sna tshogs sems ma yin zhes bya ba tsam du yang grub pa med pas/
[3625] phyi rol gyi don gyi med pa zhes bya ba tsam du yang tha snyad blo brtags su grub pa med do/
[3626] /de yang sna tshogs yin pas gang yang mi 'gegs la/
[3627] sems yin pas sna tshogs tsam yang ma grub pas na/
[3628] rdzogs pa chen po spang blang las 'das pa zhes bya la/
[3629] de yang snang ba sna tshogs su snang yang sems gcig gi 'khor lo las ma 'das pas sna tshogs su go la/
[3630] sems nyid sna tshogs su go ba zhes bya'o/
[3631] /gnyis pa sems kyi phyogs yin du smra ba'i sems kyi sde ni/
[3632] de yang ngo bo snang phyogs yin la/
[3633] sems phyogs snang yin pas/
[3634] /cir snang sems yin la/
[3635] sems nyid rang byung gi ye shes su shar bas sems  kyi phyogs kyi rol pa la 'gag pa med pa rang shar ba zhes bya'o/
[3636] /de la dbye na drug ste/
[3637] 'bras bu sems kyi byung sar 'dod pa'i sems phyogs dang*/
[3638] gol sgrib las 'das pa'i sems phyogs dang*/
[3639] gtan tshigs 'khrugs sdebs kyi sems phyogs dang*/
[3640] rgya chad phyogs lhung med pa rang byung ye shes kyi sems phyogs dang*/
[3641] phyogs 'dzin dngos po rang grub pa'i sems phyogs dang*/
[3642] grub mtha' blo bral shan 'byed kyi sems phyogs so/
[3643] /dang po ni/
[3644] chos nyid la 'gyur sa med pas sems la 'pho 'gyur med pa/
[3645] chos can rang grol bar 'dod pas byas pas ma byung ba'i lhun grub ces 'dus ma byas pa khams gsum gzhi bzhengs pas 'khor ba la thog ma med la/
[3646] tha ma skye med lhun grub gzhi gzhag pa zhes bya la/
[3647] de yang ye gzhag yin pas bskyar du med la/
[3648] rang gzhag yin pas gnyen po med la/
[3649] 'bad rtsol med pas sna tshogs mu mtha' dang bral ba'i lhun grub ces bya bar 'dod do/
[3650] /gnyis pa ni/
[3651] rim pa brgyad po blos brtag gzhi las gol ba'i chos zhes bya ste/
[3652] med pa phyogs nyal gyi lhun grub la brten nas/
[3653] yod phyogs 'dzin mtha' dang bcas par gol la/
[3654] med rgyu med rang byung bar gol bas/
[3655] 'dis ni 'dod pa tshig tsam du grub pas ngo bo blo dang bral/
[3656] rgyu rkyen la bzla ba'i gnad kyis byas med rang shar la/
[3657] ma byas rgyu med ye dag pas sgrib byed dang bral ba'i chos nyid ces bya bar 'dod do/
[3658] /de yang gol du chos nyid las 'phos sa med/
[3659] rgyu med 'bras las 'das pa'i gzhi yin la/
[3660] sgrib pa lam las 'das pas las dge sdig gang gis kyang gos pa med pa'i gzhi zhes bya'o/
[3661] /gsum pa ni/
[3662] sems kyi phyogs nges par shes pas 'khor 'das  khungs brdib pa zhes bya ste/
[3663] gzhi gnas lugs la bcos su med pas/
[3664] sems rang byung gi ye shes phyogs kun tu shar ba'i rang bzhin de las skye ba med pa las/
[3665] las dge sdig med par ngo shes/
[3666] de ltar skye ba med pa'i sems las snang ba sna tshogs su snang ba'i phyir/
[3667] rol pa 'gag pa med pas 'khor 'das kyi chos blang med par ngo shes/
[3668] de ltar rol gzhi'i mtshan nyid la gnyis su med pa'i gtan tshigs kyis ngo bo la tha dad med par ngo shes/
[3669] de ltar gnyis su med pa'i chos de blos brtags pa ma yin pa'i phyir/
[3670] ngo bo nyid du grol ba'i gtan tshigs kyis thams cad chos nyid las 'das sa med pa'o/
[3671] /de yang gzhi sems nyid la bcos su med pa gtan tshig kyis 'khrul par 'dod pa'o/
[3672] /bzhi pa ni/
[3673] rang byung gi ye shes kyi rol pa gcig gis 'khor 'das kun la phyogs lhung med par khyab pas/
[3674] snang brtags shugs byung 'gag pa med pa la 'khor ba ngan song grub pa med pas/
[3675] snang ngo tha dad pa rang bzhin phyogs nyal gyi gtan tshigs las ma 'das pas rang bzhin rnam dag
[3676] 'khor ba dong sprugs/
[3677] khyab pa ye rdzogs kyi lta ba las ma 'das pa'o/
[3678] /de yang yod med snang stong gi phyogs su ma lhung bas/
[3679] bya bral bde sdug las 'das pa'i chos nyid du 'dod pa'o/
[3680] /lnga pa ni/
[3681] sems kyi phyogs la mthong ba med pas snang ba 'khor 'das su ma phye la/
[3682] dngos po kun gyi dngos gzhi la phyogs 'dzin gang yang mi spong bas/
[3683] lta ba bya rtsol dang bral ba'i klong la gnas pas/
[3684] yin gang yang ma yin la snang sna tshogs su snang ba ste/
[3685] snang ba rgya yan phyogs med du rang grol bas bya ba dang spyod pa las 'das pa'i rang grol du 'dod pa'o/
[3686] /drug pa ni/
[3687] blo dang bral bas dngos por ma grub la/
[3688] dngos snang rang shar bas blo rtog rang grol te/
[3689] snang ngo bden rdzun du ma grub pas/
[3690] yod med mtha' bral du gnas pas bden rdzun cir yang ma grub par 'dod pa'o/
[3691] /de ltar na sems kyi sde la sh+lau ka 'bum phrag nyer gcig
[3692] klong ni gsum ste/
[3693] chos nyid la brjod du med pa'i klong dang*/
[3694] lta ba ma yin pa med pa'i klong dang*/
[3695] spyod pa la yin pa med pa'i klong ngo*/
[3696] /bam po stong phrag drug dang sum brgya/
[3697] 'phyong gsum ste/
[3698] gnas pa gzhi thog tu 'debs pa'i 'phyong dang*/
[3699] snang ba rang sar grol ba'i 'phyong dang*/
[3700] chos nyid ngo mnyam tha dad med pa'i 'phyong ngo*/
[3701] /chos nyid la 'chugs pa med pa'i gzer bu lnga bcu dang*/
[3702] yul sems la bzla ba'i gags brgya dang bcu gcig
[3703] snang sems cig car du shan 'byed pa'i gnad khri khrag gnyis/
[3704] lta ba thod rgal du la bzla ba khri phrag lnga/
[3705] sgom yod rtog pa gcod pa'i gnad stong phrag gcig rnams la ming thogs kyi rgyud stong dang gsum du bzhugs pa yang*/
[3706] sems kyi phyogs 'dzin pa dang*/
[3707] sems kyi sde 'dzin pa dang*/
[3708] sems kyi gnad 'dzin pa dang gsum du 'dus so/
[3709] /gnyis pa 'bras bu ye grol du smra ba'i rdzogs pa chen po klong gi sde'i ngo bo ni/
[3710] yod sna tshogs su shar ba la med 'bras bu ye dag par 'dod do/
[3711] /'di la dbye na bzhi ste/
[3712] klong nag po rgyu med du smra ba dang*/
[3713] khra bo sna tshogs su smra ba dang*/
[3714] dkar po sems su smra ba dang*/
[3715] rab 'byams rgyu 'bras la bzla ba'i sde'o/
[3716] /klong nag po'i ngo bo ni/
[3717] 'gyur med rang rdzogs phyogs med du shar bas chos can nyid la mi ltos pa'o/
[3718] /dbye na/ mdzad pa klong nag gi sde/
[3719] thugs rje klong nag gi sde/
[3720] sprul pa klong nag gi sde dang gsum las/
[3721] dang po ni/
[3722] shar sna tshogs rgyu med du shar bas snang ngo ris med du snang ba'o/
[3723] /de yang shar sa nas stong la snang sa nas grol bas 'khor 'das ming med pa'o/
[3724] /de yang yin min phyogs nyal gyi gtan tshigs kyis rdzogs pa chen po mu mtha' dang bral ba'i lta ba bsgrub pa'o/
[3725] /gnyis pa ni/
[3726] shar ba ye shes yin pas mkhyen pa gzhan la mi ltos la/
[3727] grol ba sems yin pas rgyu rkyen la bzla ba ste/
[3728] shar grol gnyis su med du gnas pas 'bras bu ye nas grol ba'o/
[3729] /de yang mthun snang rang dag pa'i gtan tshigs kyis rdzogs pa chen po snang sa nas grol bar 'dod pa'o/
[3730] /gsum pa ni/
[3731] yin min phyogs gtad dang bral bas/
[3732] rang bzhin gyi ltos pa med de rgyu med ye dag
[3733] /byas bcos ltos pa med pas ye grol phyogs nyal gyi rgyas btab pas/
[3734] rang dag gi gnas pa'i ye shes chen po ye nas grol ba la ltos gzhi rang zad pa zhes bya'o/
[3735] /de yang 'khrul sems la bzla ba'i gtan tshigs kyis brtags pa rang sar grol bar 'dod pa'o/
[3736] /khra bo'i ngo bo yin/
[3737] yin sna tshogs su smra ba la/
[3738] min phyogs med kun du rang shar bas/
[3739] rol pa la dgag sgrub med par 'dod pa'o/
[3740] /de la dbye na gsum ste/
[3741] yod par smra ba sems sde dang mthun pa khra bo'i sde/
[3742] med par smra ba rang gnad dang mthun pa khra bo'i sde/
[3743] yod med man ngag dang mthun par smra ba khra bo'i sde'o/
[3744] /dang po ni/
[3745] ngo bo rang dag gnas grol gang du yang ma phye bas rang bzhin la dgag sgrub tu ma grub pas tha snyad bya rtsol las 'das pa'o/
[3746] /mtshan nyid la gnyis su med pas sems yod pa gcig gi 'khor lo las ma 'das pa'o/
[3747] /de nyid kyi rol pa 'gag med du shar bas/
[3748] snang sems gnyis med du grol ba zhes bya'o/
[3749] /de yang blo bral ngo bo nyid kyi gtan tshigs kyis byas chos ye grol 'khor 'das rang sa nas grol bar 'dod pa'o/
[3750] /gnyis pa ni/
[3751] ngo bo mthong snang rang sa nas grol bas yid chos nyid sna tshogs su shar ba la/
[3752] med snang la rang sa nas grol bas las dge sdig pa med par 'dod pa'o/
[3753] /de yang 'gyur ba stong yal gyi gtan tshigs kyis med snang rang dag par bsgrub pa'o/
[3754] /gsum pa ni/
[3755] ngo bo stong pa ye dag pas las rgyu 'bras la mi ltos/
[3756] byas pas byung la/
[3757] byung sar stong pas 'khor 'das phyogs yan du grol la/
[3758] snang brtags gzhi yin pas 'khor 'das grub pa med pa'i gtan tshigs su shar/
[3759] brjod du med pas blo las 'das pa'i gnad dang*/
[3760] bltar med pas goms su med pa'i gnad dang*/
[3761] gnas 'gyur gnyis med du grol bas sems la 'gyur ba med pa'i gnad dang gsum gyis 'khor 'das kyi dbyibs 'byin par 'dod pa'o/
[3762] /klong dkar po'i ngo bo snang rkyen rang grol bas byar med rgyu dag ste gnas lugs la bsgrub tu med pa'o/
[3763] /dbye na/
[3764] las rgya che ba brjod med du bshad pa'i klong dkar po dang*/
[3765] lta sgom kha sbyar gyi klong dkar po gnyis las/
[3766] dang po ni/
[3767] ngo bo mthong ba cer grol/
[3768] gnas pa rang dag pa'o/
[3769] /dbye na/
[3770] rgya mtsho'i klong dang*/
[3771] nam mkha'i klong gnyis las/
[3772] rgya mtsho'i klong gi ngo bo rtag mtha' rang grol bas/
[3773] bya ba med pas grol bas grol/
[3774] sna tshogs gnyis su med pa'o/
[3775] /dbye na gnyis te/
[3776] rgya mtsho'i klong che ba dang chung ba'o/
[3777] /dang po ni/
[3778] sems rang gnas stong pa ye grol bas/
[3779] sems nyid stong pa la ltos pa yongs su dag la/
[3780] mthong snang rang dag pa'i chos nyid la ye nas brjod du med pas/
[3781] yin rang 'das chen po'i 'khor lo gcig la gnas pas stong la/
[3782] stong pas gang du yang grub pa med par 'dod pa'o/
[3783] /rgya mtsho'i klong chung ba ni/
[3784] ltos pa rang dag pas sems la dri ma med la/
[3785] khyad par gnas su dag pas 'khor rkyen ye nas brjod du med par 'dod pa'o/
[3786] /nam mkha'i klong gi ngo bo/
[3787] chos nyid la bcos su med pas sems nyid rang grol ba'o/
[3788] /dbye na/
[3789] nyi zla'i klong dang*/
[3790] rin po che'i klong dkar po gnyis so/
[3791] /dang po ni/
[3792] ngo bo rnam dag stong pa/
[3793] rang bzhin skye med ye grol lo/
[3794] /gnyis pa ni/
[3795] yon tan yongs su rdzogs pas rgyu rkyen rang dag
[3796] sems la bya ba med pas chos nyid lhun grub rgyu rkyen rang dag par 'dod pa'o/
[3797] /klong rab 'byams kyi sde'i ngo bo snang bar sems kyis shes la/
[3798] mi snang bar gnas lugs kyis shes pa'o/
[3799] /dbye na gsum ste/
[3800] bya ba dang bral ba phyi'i rab 'byams/
[3801] grub mtha' rang gzhung du smra ba nang gi rab 'byams/
[3802] gegs bsal ba gsang ba'i rab 'byams/
[3803] gnad spro ba de kho na nyid kyi rab 'byams so/
[3804] /dang po ni/
[3805] rgyu med pas zlog pa med pa'i gnad dang*/
[3806] rkyen med pas 'di ltar snang ba gang gis kyang mi gnod pa'i gnad dang*/
[3807] rgyu rkyen gnyis ka med pas 'khor 'das gang yang ma grub pa'i gnad do/
[3808] /de yang sems la byar med pas byas pa'i chos kyis sangs mi rgya ba'i gnad dang/
[3809] sems la rgyu mtshan med pas tha dad pa ma yin pa'i gnad du 'dod pa'o/
[3810] /gnyis pa ni/
[3811] theg pa brgyad la ltos pa med pas rim rtsol blor gol bas/
[3812] snang sna tshogs su snang yang grol ba gcig las  ma 'das pa'i rang bzhin shar ba zhes bya'o/
[3813] /de yang gnas lugs ye rdzogs kyi rdzogs pa chen po'i grub pa'i mtha' ni/
[3814] rang snang phyogs med kun tu rang shar bas/
[3815] gang yang ma spangs par yongs su rdzogs la/
[3816] dngos po kun gyi dngos gzhi phyogs gang du'ang ma lhung ba'o/
[3817] /chos nyid sna tshogs su shar bas rgya gar yang ma chad pa'o/
[3818] /gsum pa ni/
[3819] snang ba sems su gol ba'i gegs rang ngo ye dag tu gsal bas/
[3820] snang ba ma spangs la yongs su rdzogs shing*/
[3821] 'gyu ba blo'i gegs dran bsam rang dag tu gsal bas dran bsam chos nyid du rdzogs nas 'gyu ba stong par dag pa zhes bya'o/
[3822] /snang shes 'jug pa tha dad pa'i 'brel dang bral bas 'khor ba nyid myang 'das su shar ba zhes bya'o/
[3823] /'dod pa rang shar ba'i rdzogs pa chen po la/
[3824] lta ba la yin pa med pas tha snyad las 'das pa dang*/
[3825] sgom pa la min pa med pas spang blang dgag sgrub med pa dang*/
[3826] spyod pa la yin min med pas bya spyod chos nyid du grol ba dang*/
[3827] 'bras bu la thob pa med pas ma thob pa rang la bzhag pa'o/
[3828] /de dag la dbye na/
[3829] rnam grangs dpag tu med do/
[3830] /gnad spro ba de kho na nyid kyi rab 'byams ni/
[3831] 'khor 'das kyi chos rnams snang shes sku dang ye shes su shar bas 'khor 'das gang du'ang ma phye ba'i chos nyid ces bya'o/
[3832] /de yang gnad mi 'gyur ba'i gzer snang shes gnyis su spros pas 'khor ba la bzla/
[3833] rang ngo cer mthong gi gnad dran bsam rang gzhan sar spros pas bsam pa khong dag pa zhes bya'o/
[3834] /phyi nang yul du med pas bde ba rtog med du sangs pa zhes bya'o/
[3835] /bya ba dang bral bas blo las 'das shing*/
[3836] brtags pa rang sar shes pas bde sdug ngo mnyam pa zhes bya'o/
[3837] /de dag kyang bsdu na gsum du 'dus te/
[3838] bya ba dang bral ba'i klong ni ma byas rang grol ba'i chos nyid du grol bas na/
[3839] bya ba med pas grol bas grol/
[3840] zhes so/
[3841] /rgyan gyi klong ni/
[3842] snang ba sems kyi rgyun yin la/
[3843] sems stong pa ngos gzung dang bral ba'i rgyan zhes bya'o/
[3844] /de ltar yang*/
[3845] mi skye mi 'gag cir mi dgongs/
[3846] /zhes so/
[3847] /rol pa'i klong ni/
[3848] yin phyogs med kyi rol pa 'gag med du shar bas/
[3849] snang sems la 'gyur ba med pa zhes bya'o/
[3850] /de ltar yang*/
[3851] rnam dag lam chen kun sgrol phyir*/
[3852] /zhes so/
[3853] /chos nyid kyi klong ni/
[3854] ma bcos rang shar bzhag pas gang nas kyang ma yin la/
[3855] stong nyid ma bcos pa'i gzhi yin pas mthong shes gnyis su med pa'o/
[3856] /de ltar yang*/
[3857] stong ngo kun tu bzang las 'das/
[3858] /zhes so/
[3859] /don gsum pa de dag las khyad par du 'phags pa lam drang thad du smra ba rdzogs pa chen po man ngag gi sde ni/
[3860] ngo bo gnad du 'gro ba gnad la thebs pa'i me btsa' dang 'dra'o/
[3861] /'di la dbye na gsum ste/
[3862] kha 'thor ba'i tshul du gsungs pa/
[3863] kha gtam pa'i tshul du gsungs pa/
[3864] rgyud rang gzhung gi tshul du bka' stsal pa'o/
[3865] /de la kha 'thor ba'i ngo bo/
[3866] bya byed blo las 'das pa lam du byed pa'o/
[3867] /dbye na/
[3868] gzhag pa lam gyi mtha' gcod pa'i man ngag dang*/
[3869] grol ba stobs dag pa'i lam mngon du gyur pa'i man ngag gnyis las/
[3870] dang po ni/
[3871] stong pa khyab che bas bya ba kun tu rol ba'i lam la ltos pa med pas gzhi las khyad par du 'jog pa'i dus na/
[3872] spros gzhi'i tshig tsam du yang ma grub pas/
[3873] spro byed ming du mi srid cing*/
[3874] brjod du med pa'i chos nyid la yi ge med pa zhes bya ste/
[3875] bya ba rgyu med pa'i gtan tshigs kyis 'khor ba dong sprugs pa dang*/
[3876] 'das pa'i khong 'don pa'o/
[3877] /gnyis pa ni/
[3878] chos nyid gnas pa'i cha nas sems la 'gyur ba med la/
[3879] sku gsum lam la snang ba'i dus na/
[3880] ma grol ba gang yang med la/
[3881] 'bras bu gnad la phebs pa'i dus na chos nyid ma dang phrad par 'dod pa'o/
[3882] /kha gtam gyi ngo bo blo bral ma 'khrul ba/
[3883] rang bzhin rnam rtog gzung zad pa/
[3884] mtshan nyid gnyis med ngos gzung dang bral ba'o/
[3885] /dbye na gnyis te/
[3886] glen pa yengs la bor ba'i kha gtam dang*/
[3887] khar phog dus med pa'i kha gtam mo/
[3888] dang po ni/
[3889] rtsa'i gnad kyi rlung gnas la phab pas rang sems brtson du zin pa'i man ngag gis chos nyid khungs nas gdon pa dang*/
[3890] de nyid dbyibs phyin pas sangs rgyas dang sems can gleng pa 'chad pa'i gnad dang*/
[3891] rlung gnad lus la phab pas lus sems kyi 'brel chad pa'i gnad dang*/
[3892] rtsa rlung yengs la bor bas 'gyu ba rang sar grol ba'i gnad do/
[3893] gnyis pa ni/
[3894] dbyings rgya che ba'i ngos nas gang yang ma shong ba med pas 'khor 'das kyi khyab brtsi ba dang*/
[3895] chos dbyings stong nyid la ngos gzung med pas dngos po'i 'gyur ba rtsi ba dang*/
[3896] dbyings la byas pa med pas rang byung gi ye shes zhes bya'o/
[3897] /rgyud rang gzhung gi man ngag gi ngo bo bka' thams cad kyi byung khungs su gsal la/
[3898] khyad par chod nyid kyis bcad pa'o/
[3899] /rang bzhin la tha dad med pas 'khor ba'i ltos chad pa dang*/
[3900] mtshan nyid sgra tshig tu ma grub pas/
[3901] stong nyid rtsod gzhi dang bral ba'o/
[3902] /dbye na bzhi ste/
[3903] lta ba sgang dril ba'i tshul du bka' stsal pa dang*/
[3904] gtar ka gegs bsal ba'i tshul du bka' stsal pa dang*/
[3905] gab pa mngon du phyung ba'i tshul du bka' stsal pa dang*/
[3906] bshad pa rang gsal ba'i tshul du bka' stsal pa'o/
[3907] /dang po ni/
[3908] ngo bo spros med gzhi la khyab pas/
[3909] las la bzang ngan med de khams gsum yongs su grol ba dang*/
[3910] rang bzhin stong nyid sna tshogs su shar bas las dge sdig gis phan gnod ma skyel te sangs rgyas dang sems can med pa'o/
[3911] /mtshan nyid tshig dang yi ger med pas theg pa sna tshogs kyi chos kyis sangs mi rgya bas dbang po cig car du bgrod pa'i gnad do/
[3912] /dbye na snang brtags lta bar 'dod pa byar med pa dang*/
[3913] sems rtogs lta bar dril ba kun nas slong ba gnyis so/
[3914] /dang po ni/
[3915] ngo bo la chos med pas sangs rgyas kyi ming yang med pa dang*/
[3916] rang bzhin rtsal du shar bas 'khor 'das lta bar shar ba dang*/
[3917] mtshan nyid gcig tu ma nges pas lta sgom la tshad med pa'o/
[3918] /gnyis pa ni/
[3919] ngo bo skyed med yongs su dag pas nyon mongs pa rang sar grol ba dang*/
[3920] rang bzhin 'gag med kun tu shar bas spang blang gang yang med pa dang*/
[3921] mtshan nyid rgyu med ye grol bas 'khor 'das kyi lam zad pa'o/
[3922] /gtar ka gegs bsal ba'i ngo bo chos nyid kyi gnad bsal bas/
[3923] 'khor 'das kyi mtshams phyed la/
[3924] rang bzhin 'chugs med kyi gzhi thengs pas blo ma bu'i sdebs med la/
[3925] mtshan nyid rgyu med gzhi dag pas 'khrul pa rang thogs tu bsal ba'o/
[3926] /dbye na gnyis te/
[3927] lta sgom drod tshad kyi gegs bsal ba dang*/
[3928] dngos po 'dug tshul gyi gegs bsal ba'o/
[3929] /dang po ni/
[3930] lta ba'i drod 'khor 'das gnyis 'brel ba ste/
[3931] de yang lta ba g.yo ba'i dus 'khor ba'i chos nyid ngos zin pa 'dre rkun ngos zin pa lta bu'o/
[3932] /lta ba thob pa'i dus su lus ngag la drod skyes pa ste/
[3933] me 'bar ba la shing bsnan pa lta bu'o/
[3934] /lta ba brtan pa'i dus na 'khor 'das kyi shan phyed pa ste/
[3935] dper na dpung gi tshogs g.yul las rgyal ba lta bu'o/
[3936] /sgom pa g.yo ba'i dus na rlung sems la byan tshud pa ste/
[3937] phyug po'i bang mdzod kyi nang du tshud pa lta bu'o/
[3938] /sgom pa thob pa'i dus na sems lam du tshud pa ste/
[3939] dper na phag gyang rar blugs pa lta bu'o
[3940] /sgom pa brtan pa'i dus na rig pa'i stobs rnyed pa ste rgyal rigs spyi bo nas dbang bskur ba lta bu'o/
[3941] /spyod pa g.yo ba'i dus na shes pa'i gtad yal ba snying rlung can khrog langs pa lta ba'o/
[3942] /spyod pa thob pa'i dus na 'khrul snang zil gyis gnon pa ste/
[3943] khyung gshog rdzogs pa ngam grogs dang g.yang sar lding ba lta bu'o/
[3944] /spyod pa brtan pa'i na sku gsum gyi drod tshad zin pa ste/
[3945] bram ze mo las zin pa lta bu'o/
[3946] /de yang spyod pas snang ba bsal bas snang rkyen chos nyid las 'gros sa med do/
[3947] /sgom pa 'gyu ba'i gags bsal bas dran bsam ting nge 'dzin las 'gro sa med do/
[3948] /lta ba chos nyid kyi gags bsal bas chos la ma brten par sangs rgyas ba las 'gro sa med do/
[3949] /dngos po 'dug tshul gyis gags bsal ba'i ngo bo chos nyid la bcos su med pas cir snang sems ma yin pa med/
[3950] rang bzhin la rgyu 'bras med pas rang 'dod med pa las 'gro sa med/
[3951] mtshan nyid la goms mi dgos pas shes bya gzhan la mi ltos pa'o/
[3952] /gab pa mngon phyung gi ngo bo la thob tu med pas/
[3953] re ba gang la yang mi 'cha'/
[3954] rang bzhin la phyogs med pas dogs pa gang la yang med/
[3955] mtshan nyid brtags na mi rnyed pas 'khor 'das kyi rtsa ba rul ba zhes bya'o/
[3956] /dbye na gnyis te/
[3957] gcig gsangs nas gnyis mngon du phyung ba dang*/
[3958] gnyis gsangs nas gcig mngon du phyung ba'o/
[3959] /dang po ni/
[3960] lta spyod gnyis mngon du phyung nas sgom pa gsangs na/
[3961] de'i ngo bo zung 'jug la thog mtha' med pas 'khor 'das kyi thog mtha' chod pa'o/
[3962] /de'i rang bzhin gnyis tha dad pa ma yin pas thig le la phyi nang med pa dang*/
[3963] mtshan nyid la ltos pa med pas rgyu med zang thal ba'o/
[3964] /gal te spyod pa gsang nas gzhan gnyis mngon du phyung na/
[3965] gnas pas stong la stong pas dag pa zhes bya'o/
[3966] /gal te lta ba gsangs nas gzhan gnyis mngon du phyung na 'dzin med kyi shes pa phyogs med du shar bas/
[3967] yul med kyi rig pa rtog med du grol ba zhes bya'o/
[3968] /gnyis pa gnyis gab nas gcig mngon du phyung ba ni/
[3969] sgom pa mngon du phyung na gtad med kyi rig pa gtod med du byung bas rgyu med kyi 'bras bu rang la gnas pa zhes bya'o/
[3970] /spyod pa mngon du phyung na lus g.yang sar bor nas sems chos nyid du slong ba zhes bya'o/
[3971] /lta ba mngon du phyung na sems stong nyid la skyel nas lus ngag gnad la 'bebs pa zhes bya'o/
[3972] /bzhi pa bshad pa rang gsal ba'i ngo bo tshig zhen rgyun chad pas grub pa'i mtha' mi gnas pas grub pa khyad par 'phags pa dang*/
[3973] rang bzhin ma dmigs la yongs su dag pas ka nas dag pa'i chos nyid de phyogs med du shar ba zhes bya la/
[3974] mtshan nyid blo ma yin pas 'gyu byed rang dag dngos gzhi la byas pa med pa zhes bya'o/
[3975] /de la dbye na gsum ste/
[3976] 'khrul pa ba ded kyi lugs su smra ba dang*/
[3977] 'khrul pa gzhi la zlog pa'i tshul du gsungs pa dang*/
[3978] thig le rang gnad la phab ste gsungs pa'o/
[3979] /dang po'i ngo bo 'khrul pa ma rig pa'i rtsa ba khams gsum 'khor ba'i gzhi bting pas/
[3980] de nyid rang du ded pas ma rig pa rtsad bcad/
[3981] rang rig pa dang po zhes bya la/
[3982] rang bzhin sna tshogs su byung bas rgyu rkyen gyi ba ded pas/
[3983] dmigs pa'i gdar sha chod de 'khor ba 'khrul pa'i ltos zad nas rgyu med stong par ye dag pa zhes bya'o/
[3984] /mtshan nyid 'khrul pa rang dag pas shes pa 'khrul pa'i lam zad pa zhes bya'o/
[3985] /de la dbye na gsum ste/
[3986] 'khrul pa rtsad nas bcad pas 'khor 'das lto bzlog pa'i lugs/
[3987] 'khrul pa rang sol bzhag pas ma 'khrul pa'i chos nyid ngos zin pa'i lugs/
[3988] 'khrul gzhi khog bsgor bas 'khrul 'khor rgyun chad pa'i lugs so/
[3989] /dang po'i ngo bo ni/
[3990] 'khrul pa'i rtsa ba rig pa de nyid rang grol bar shes pas ye nas 'khrul ma myong ba'i rgyas thebs te 'khrul ma 'khrus las 'das pa dang*/
[3991] rang bzhin tha dad du 'khrul bas kun tu brtags pa'i tshad zin te yul dang yul can las 'das pa'o/
[3992] /mtshan nyid 'khrul pa la 'khrul par shes pas ma 'khrul pa'i drod tshad zin pa'o/
[3993] /gnyis pa'i ngo bo ni/
[3994] dang po 'khrul ma myong bas ma rig pa'i rgyud dag la/
[3995] da ltar 'khrul pa la mi gnas pas las dang nyon mongs pa'i gzhi stongs shing*/
[3996] phyis 'khrul mi srid pas las dge sdig gi thag chod pa'o/
[3997] /rang bzhin la dbyer med pas 'khor 'das gzhi gcig ste/
[3998] 'khrul pa yongs su dag la/
[3999] mtshan nyid la 'khrul rgyu med pas khams gsum dong sprugs pa'o/
[4000] /gsum pa'i ngo bo ni/
[4001] ltung byed gzhi stongs pas byas pas ma rnyed pa'i gzhi 'chos pa dang*/
[4002] rang bzhin rtsis las 'das pas 'khrul ma 'khrul tsam du yang grub pa med pa dang*/
[4003] mtshan nyid la gnyis ma grub pas 'khrul ma 'khrul gyi zla dang bral ba'o/
[4004] /gsum pa thig le rang gnas la phab pa'i ngo bo nyag gcig spros pa dang bral bas du ma cha shas med pa dang*/