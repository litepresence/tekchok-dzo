[13250] mtshan nyid 'dzin pa'i ye shes zhes bya'o/
[13251] /me'i rtsa bzhi'i nang na shes pas bsdus pa'i gzhi gnas pa ni 'od kyi 'greng bu 'dzin pa'i shes pas bsdus pa ljang gur gnas pas bya ba'i las kyi dbang gi 'gyur ba'o/
[13252] /'das pa'i shes pa ye shes 'od dkar po'i 'greng bu skar ma'i phod lta bur gnas pas/
[13253] chos nyid ka dag la las dang bag chags kyis ma gos pa'i gnad de las byung ba'o/
[13254] /de yang 'khor 'das kyi shes pa tsam bsdus nas gnas pas na/
[13255] shes pas bsdus pa'i ye shes zhes bya'o/
[13256] /rlung gi rtsa bzhin shes bya'i ye shes gnyis su mi rtog pa'i sems par gnas te/
[13257] de'ang 'od kyi dwangs ma 'dus pa dmar ba rang don rtogs par bzhugs la/
[13258] ser po gzhan don rtogs par bzhugs so/
[13259] /de'ang shes bya yod pa dang*/
[13260] med pa dang*/
[13261] dngos po dang*/
[13262] dngos po ma yin pa kun shes bya mkhyen pa'i ye shes gnyis su 'dus pas na/
[13263] shes bya'i ye shes zhes bya'o/
[13264] /de'ang lus kyi rtsas don dam dang kun rdzob gnyis ka'i 'gag pa dang*/
[13265] skye ba dang*/
[13266] gnas pa dang*/
[13267] bde sdug thams cad myong bar byed pas na rnal 'byor pa'i lus sku gsum gyi bdag nyid du gnas pa'o/
[13268] /de'ang lus chags pa'i mtshan nyid shes pas chos sku'i nges pa rnyed/
[13269] gnas pa shes pas longs sku/
[13270] 'jig pa shes pas sprul skur gnas pa'i nges pa rnyed pa'o/
[13271] /de ltar zhag bdun gyis lus kyi gzhi things pa ni/
[13272] bsnyen sgrub las kyi mtha' thams cad zhag bdun gyis bsdu ba dang*/
[13273] 'byung ba sdud mched kyi 'phel zhag bdun gyis 'grub pa la dgongs pa'o/
[13274] /ye shes de dag gi rta rlung yin pas lus 'jig pa na gtan med ma yin te yang zhing bskyod pa tsam la gnas so/
[13275] /yi ge dang 'od dang sku rnams rig pa'i rang gdangs phyir shar ba slar ma rig pa nyid la thim pa tsam mo/
[13276] /de'ang rig pa gzhi gnas kyi dus na nang gsal phra ba mched gzhi tsam las/
[13277] kha dog ris can ma yin la/
[13278] /lus la yod dus gzhi las snang ba phyir shar yin pas 'od dang sku ris can du grub pa bar dor yang snang la/
[13279] lhun grub la thim nas ris su grub pa gang yang med pas ka dag rang sor gnas pa'o/
[13280] /des na sku gsum lus la tshang bas ye shes kyi lam lus kyi rtsa nas 'byung ngo*/
[13281] /de nas bdun tshan gnyis pa la 'byung ba'i byed las gong ltar byas pas/
[13282] skyed byed dang po'i 'khor lo la zhag bcu gcig gi bar du sdud byed chu'i rtsa brgyad kyi nang du/
[13283] yi ge dang*/
[13284] 'od dang*/
[13285] kun bzang yab yum gyi sku dang bcas pa ni rtsa'i 'phel gzhir byung ste/
[13286] rtsa de dag las kyi rlung gis 'gul zhing 'phril ba las/
[13287] rtsa brgyad du byung bas 'byung ba pho bzhi mo bzhi'i 'phen pas rnam shes brgyad kyi gzhi/
[13288] tshogs pa dum bur nges pa'i 'gyu ba ma 'dres la 'gul 'phrig yod pa brgyad du gnas pa'i nang na/
[13289] rnam shes rang byung gi yi ge brgyad byung ba ni/
[13290] 'gro ba rnam shes yul can la longs spyod pa de la brten nas byung ngo*/
[13291] /rtsa bzhi po de las 'gyu byed 'thabs pa las kha spungs zhes bya ba'i rlung gi rang sgra yi ge'i 'gyur mang por 'phros pas/
[13292] sa'i rtsa bzhi'i 'khor lo gyen la 'phangs shing*/
[13293] de gnyis kyi bar du kha spungs kyi rlung yungs 'bru tsam gyis ma reg par bzung nas phan tshun skar ma'i phod ltar/
[13294] 'od gdangs yi ge'i bkrag dang bcas pa gnas la/
[13295] yas man du pad+ma'i 'dab ma rgyas pa ltar gnas so/
[13296] /de nas zhag bcu bzhi la kun gzhi'i rten bzhi tshad du gnas pa de dag mer mer po'i rnam pa zhig tu gyur pa'i dus na/
[13297] chu'i srin bu skyed par byed pa'i gzhi/
[13298] phra ba dang*/
[13299] 'gyur shes dang*/
[13300] phud pa dang*/
[13301] las ldang gi srin bu bzhi'i lus su chags te/
[13302] de dag gi nang na yang*/
[13303] rtsa la sogs pa'i rten snga ma dang 'dra bar chags pa ni/
[13304] lus gcig la srog dpag tu med par gnas pa'o/
[13305] /'di dag ni dbang bsgyur gyi lus zhes bya ste/
[13306] sangs rgyas kyi sku yab yum gnyis gnyis las mi gnas pas na lus med ces dngos gzugs ma yin pas so/
[13307] /rdo rje rtse mo rol pa las/
[13308] gzugs gcig las ni lus kyi mtha'/
[13309] /grug mtha' ma grub mthar 'dzin pa/
[13310] /stong phrag grangs las 'das pa gnas/
[13311] /de yang nam mkha'i lus can las/
[13312] /shong ba'i las ni spangs pas na/
[13313] /gzugs mtha' rdul phran nam mkha' shes/
[13314] /zhes so/
[13315] /de dag gi srin bu re re la chags spyod kyi rlung re re gnas pas 'gro ba kun la 'dod chags kyi las nye bar len pa de las byung ba'o/
[13316] /bcu bzhis las kyi 'brel mtshon pa yang de'i gnad do/
[13317] /de nas zhag bdun tshan gsum par gyur te/
[13318] zhag bco lnga pa las sa'i rtsa las 'phel gzhi'i 'od dang yi ge dang bcas par skyed de/
[13319] de dag gis dbus su bcu drug pa la dran pa'i gzhi gser gyi rlangs tsam byung bas/
[13320] bcu bdun na nam mkha' la sprin 'khrigs pa ltar 'khrigs pa'i nang du 'phen sdud las kyi 'gyu ba'i rlung dang bcas pas/
[13321] bco brgyad las 'byung ba so so'i nus pa rdzogs nas/
[13322] khams bco  brgyad kyi gzhi rtsis 'gyur ba'i rlangs kyi dum bu bco brgyad chags so/
[13323] /de nas 'byung ba gnyis gnyis 'dus pa'i las kyis go sbyar ba ni sngar gyi nus pa zad pas so/
[13324] /khams bco brgyad po'i rlangs 'o spris lta bu las khams 'dzin zhes bya ba'i rlung 'dar ba dang 'phrig pa langs pa'i sgra dang bcas pas/
[13325] me'i rtsa 'khor lo bzhi dang bcas pa gyen la 'phar te/
[13326] rdul gyi nam mkha' 'phra seng zhes bya ba la 'og mas yungs 'bru nyis 'gyur gyis 'phags te/
[13327] zhag nyer gcig spo bas kun gzhi'i rten gzhi rtsa dang bcas pa de ltar ltar po'i rnam par gyur pa'o/
[13328] /de ni lnga brgya'i tha ma la gsang sngags kun gyi las mtha' zhag nyer gcig gis byed de/
[13329] kun gzhi tshogs pa 'jig pa la dgongs pa'o/
[13330] /de nas sa'i srin bu bzhi las rlung mkhris bad kan la sogs pa'i nad kyi rta byed pa can chags pa sngar dang 'dra'o/
[13331] /de nas zhag nyer gnyis nas nyer lnga'i bar la 'byung ba so so'i nus pa dang lus kyi gzhi 'grub par byed de/
[13332] zhag bzhi po de la 'byung ba'i nus pas gong gi rtsa bzhi las 'phel ba yan lag gi rtsa bzhi ste brgyad du nges la/
[13333] so so'i 'od dang yi ge gsal byed dang bcas par bskyed pa ni/
[13334] ro rnams 'dus pa'i 'khor lo skar ma'i 'od 'dra ba 'tsher ba'i gdangs dang bcas pa/
[13335] 'khor lo brtsegs pa'i 'dab ma 'dra bas rtsa'i 'khor lo zhes bya'o/
[13336] /de dag brgyad kyi dbus su 'dod yon lnga la bde ba reg byed kyi rten drod kyi dngas ma bse'i g.ya' tsam du gnas pa'i rlangs las/
[13337] skye mched bcu gnyis kyi gzhi 'bras sA lu ltar bun pa dang yal ba'i tshe bcu gnyis su gnas pa las/
[13338] 'du ba dang mched pa'i 'khor lo'i rnam pa kun gzhi'i las kyi rten du gnas so/
[13339] /mched pa'i gnas 'khor gyi yi ge dang bcas pa'o/
[13340] /de nas yang zhag nyer dgu nas sum cu rtsa gnyis kyi bar 'byung ba chus sdud pa/
[13341] sas brtan zhing mnan pa/
[13342] mes 'bar zhing mched pa/
[13343] rlung gis 'bar zhing bskyod pa'i las byas te/
[13344] /zhag sum cu rtsa gnyis na 'byung ba so so'i nus pa re zhig zad de/
[13345] 'di'i dus na skyed byed las rnam par rgod pa'i rlung zhes bya ba langs pas/
[13346] gong ma'i rlung gi rtsa bzhi phyir gyen la phul te/
[13347] rdul phra rab kyi nam mkha' yungs 'bru'i steng du 'phangs pa las/
[13348] gong ma'i rtsa bzhi las yang rtsa bzhi 'phel te/
[13349] de dag gi dbus su rtse mo'i rlung shugs 'chang zhes bya ba'i 'dab ma las skar ma'i phod 'dra ba'i 'od 'phro zhing 'du la/
[13350] gong ma'i 'byung gzhi dngos kyi nus pa zad pas/
[13351] yang 'byung ba gnyis 'dus pa'i las kyis zhags sum cu rtsa bzhi pa las/
[13352] kun gzhi'i rten bzhi tshan dang bcas pa de dag mkhrang gyur du gnas pa'i rten la/
[13353] nyon mongs pa 'du ba dang rags pa'i rtsa dug gi rlangs pa dug gi bum pa las 'khrigs pa ltar gnas te/
[13354] rtse mo rnam par bkod pa'i 'khor lo zhes bya bar gnas pa ni/
[13355] zhag sum cu rtsa lnga na rgyal po'i yig tshang rdzogs pa'i rgyud de las byung ba'o/
[13356] /de ltar bdun tshan bdun du srid pa lus kyi rtsa'i 'khor lo bzhi bskyed pas/
[13357] de re re la rtsa'i 'dam ma brgyad brgyad de sum cu rtsa gnyis su lus spyi la gnas pa ni/
[13358] srid pa'i chu bo rdzas yan lag bcu gnyis kyis srid pa lus kyi gzhi bzung ba de las byung ba'o/
[13359] /de ltar rtsa sum cu rtsa gnyis nas ye shes sum cu rtsa gnyis kyis las 'byung ste/
[13360] dngas ma las don dam pa'i thig le sgron ma bzhi'i smin so dang bcas par byung ste/
[13361] des bde ba lam du byas na btsan thabs su sangs rgyas bar nges so/
[13362] /de dag gi snyigs ma las kun rdzob kyi thig ler gyur te/
[13363] 'byung ba bzhi'i smin so dang bcas par byung zhing*/
[13364] des sdug bsngal rang rgyud du song ba las 'khor ba'i sa bon 'phel bar byed la/
[13365] de nyid rtsa'i gnad la brten nas lam du byas na/
[13366] bde ba khyad par can gyi chos nyid mngon sum du rtogs par byed do/
[13367] /rtsa de dag gis ni ye shes kyi lam du gyur la/
[13368] thig le'i ngo bor song bas/
[13369] bde sdug nyams su myong ba'i las byed pa'o/
[13370] /de nas yang zhag sum cu rtsa lnga'i bar la snga ma ltar 'byung ba so so'i las kyi nus pas skyed byed dang po'i las kyi 'brel rdzogs par byas pas gzugs las rdul phra rab dpag tu med pa'i phung por 'du zhing mched pa dang*/
[13371] de bzhin du tshor ba 'du shes 'du byed rnams kyi phung po'i cha las mched cing 'du ba dpag tu med par bskyed pa ni/
[13372] phung po lnga'i rigs mngon snang du spur ba'o/
[13373] /de nas zhag bzhi bcu rtsa gnyis la thug par 'byung ba gnyis 'dus pa'i las kyis/
[13374] skyed byed du chu'i srin bu stong phrag brgyad cu rtsa gnyis kyi lus 'phel bar byas so/
[13375] /'khor lo de la rtsa 'dab drug cu rtsa gnyis su mtshon pa'i las byas pa ni/
[13376] bskal pa'i skye 'bri drug cu rtsa gnyis su 'byung ba'i rgyu'o/
[13377] /rtsa de dag re re'i nang du rtsa gnas khyad par can gyi yi ge re re/
[13378] de rten par byed pa 'od kyi gong bu re re/
[13379] 'od 'dzin par byed pa'i kun bzang yab yum gnyis gnyis su gnas so/
[13380] /de'ang rtsa sna drug cu rtsa gnyis/
[13381] yi ge drug cu rtsa gnyis te brgya nyer bzhi/
[13382] 'od drug cu rtsa gnyis te/
[13383] brgya dang brgyad cu rtsa drug
[13384] kun bzang yab dang yum bsdoms pas brgya nyer bzhi ste/
[13385] skyed byed dang po'i 'khor lo na/
[13386] ye shes 'gyu ba'i khyad par sum brgya dang bcu tham pa'o/
[13387] /de rnams ye shes dag pa'i rlung gis 'phar ba dang shib pa la sogs pas/
[13388] zhi gnas dang lhag mthong gi byed pa nges par rtogs par byed pas na skyed byed ces bya ste/
[13389] srid pa lus kyi gzhi yin pas dang po zhes bya'o/
[13390] /de ltar kun gyi gzhi yin pas 'khor lo'o/
[13391] /'byung ba khyad par gyi chos rlung la sogs pa'i rnam grangs de tsam cig so so'i 'byung ba'i phul gyis 'gro ba dang 'ong ba'i khyad par du gnas pa'o/
[13392] /nyon mongs pa dang las kyi byed pa de tsam cig tu las kyi rlung gi 'phen pa dang*/
[13393] rngubs pa dang*/
[13394] /dgod pa dang*/
[13395] gzhil bar byed pas na nyin mtshan nges pa'o/
[13396] /de ltar na rkyen tshogs pa bye brag gi chos dgu brgya dang sum cu tham pa gnas pa ni dbang gi gzhi lam nges pa las byung ba'o/
[13397] /de yang 'byung ba chu'i 'khor lo rten 'brel bcu gnyis kyis 'khor zhing 'dus pa las/
[13398] srin bu stong phrag brgyad cu rtsa lnga gnas/
[13399] de re re la rtsa de tsam re'i nang na yi ge de tsam re ste/
[13400] rlung gi 'phen pa re re las med/
[13401] sku re re gnas pas tshogs pa'i chos dpag tu med pa'i phyir/
[13402] kun gzhi kun gyi gzhi yin te/
[13403] /rnam par byang ba'i gzhi ma'ang yin/
[13404] /ces pa'o/
[13405] /de nas kun gzhi lus kyi rten dang de gnyis 'dres pa ni dbang po lnga'i gzhi'i dod dbang rten tsam du gnas pa las/
[13406] zhag bzhi bcu rtsa drug tu song ba'i bar la 'byung ba so so'i byed las kyi nus pas/
[13407] dran pa 'dus pa'i 'khor lo la rdzogs shing 'dus pas/
[13408] me rdul la sogs pa'i rdul rnams 'phel zhing*/
[13409] tshor ba bde sdug gi nyams 'phel ba dang*/
[13410] 'du shes 'du mched dang*/
[13411] rnam shes yul dang 'jug pa'i khyad par 'phel la/
[13412] 'du byed las rtsa ba dang yan lag gi nyon mongs pa 'phel zhing*/
[13413] khams bco brgyad kyi spros 'gyur las 'phel lo/
[13414] /de nas byung bzhi so so'i nus pa 'i stobs zad nas/
[13415] 'byung ba gnyis gnyis 'dus pas dran pa 'dus pa'i 'khor lo la rtsa re re las mched pa skyod pa'i rtsa re re ste bcu drug tu 'phel ba ni dbang bcu drug gi 'phel ston pa'o/
[13416] /de dag re re'i nang du rang bzhin rtsa gnas kyi yi ge re re/
[13417] de brtan pa 'od lnga'i gong bu re re/
[13418] de brten pa'i kun bzang yab yum gnyis gnyis su gnas so/
[13419] /de'ang rtsas lus brten/
[13420] lus kyis 'byung ba brten/
[13421] yi ges 'khor lo'i chos brtan/
[13422] 'od kyis ye shes brten/
[13423] kun bzang yam gyis sku gsum brten pa'o/
[13424] /ye shes dang*/
[13425] sku dang*/
[13426] chos nyid dang*/
[13427] 'od rang gi ngo bor bzhugs pa bzhi la brten nas dbang bzhi'i 'bras bu tshad du phyin pa'o/
[13428] /dran pa 'dus pa'i 'khor lo rtsa bcu drug gi nang na/
[13429] sems bcu drug brten nas gnas pa'o/
[13430] /de yang sems dang*/
[13431] sems nyid kyi dbye ba las/
[13432] dang po sems la sdud pa chu'i sems kyis dran pa bsam gyi gzhi 'dzin/
[13433] brtan pas sems kyi tshogs pa sdud/
[13434] /'phro ba me'i sems kyis yul la spro/
[13435] /yang ba rlung gi sems kyis skyod par byed pa'o/
[13436] /sems nyid la/
[13437] skye med don gyi sems nyid/
[13438] 'gag med dran pa'i sems nyid/
[13439] 'gyur med dpe don 'dres pa'i sems nyid/
[13440] rang rdzogs dngos don gang du yang ma phye ba'i sems nyid do/
[13441] dran pa la sems dang*/
[13442] yid gnyis las/
[13443] sems kyi dran pa ni bshad pa bzhin no/
[13444] /yid kyi dran pa drug ste/
[13445] kun tu tshol byed kyi dran pa dag pa lha'i skur gsal la/
[13446] ma dag pa lha'i 'gro bar 'phen zhing/
[13447] phyin ci log na log sred can gyi lus su 'phen no/
[13448] /gtan la 'bebs pa'i yid kyi dran pa dag pas rigs 'dzin gyis thob/
[13449] ma dag pas lha min du skye/
[13450] phyin ci log na sme sha can gyi rigs su'o/
[13451] /nges par 'jog pa'i yid kyi dran pa dag pas mkha' spyod/
[13452] ma dag pas mi/
[13453] phyin ci log na 'dod sred can gyi/
[13454] 'gro bar 'phen no/
[13455] /yid kyi rnam shes kyi dran pa dag pas phyag rgya'i rnal 'byor/
[13456] ma dag pas byol song*/
[13457] phyin ci log na log lta can no/
[13458] /nyon mongs pa can gyi yid kyi dran pa dag pas yi ge gcig pa'i rnal 'byor ma dag pas yi dgas/
[13459] phyin ci log na 'dod sred log pa'i 'gro ba'o/
[13460] /'gyu byed 'dzin pa'i yid kyi dran pa dag pas 'khor lor 'dzin pa'i rnal 'byor/
[13461] ma dag pas dmyal ba/
[13462] phyin ci log na sdug bsngal can gyi 'gro ba'o/
[13463] /de yang kun tu tshol ba'i yid ni rlung gi rta dang bcas pa'i dran pa sngar gyi dran pa rjes su 'dzin pa las byung ba'o/
[13464] /gtan la 'bebs pa'i yid ni/
[13465] sa'i rta dang bcas pa 'das pa las mched pa'i dran pa las byung ba'o/
[13466] /nges par 'dzin pa'i yid 'byung ba chu'i rta dang bcas pa'i dran pa las byung ste da lta'i dran pa rjes su 'dzin pa las byung ngo*/
[13467] /yid kyi rnam par shes pa ni/
[13468] yid drug gi shes pa'i cha 'dus pa las byung ste/
[13469] ma'i rta dang bcas pa las byung ngo*/
[13470] /da lta'i dran pa nye bar mtshon pa las byung ba'o/
[13471] /nyon mongs pa can ni/
[13472] chu dang sa gnyis 'dus pa'i rta dang bcas pa ma 'ongs pa'i dran pa'i rjes 'dzin pa las byung ba'o/
[13473] /'gyu byed 'dzin pa yid ni/
[13474] bag chags snga phyi'i tshogs pa 'dus pa ste me rlung gnyis kyi rta dang bcas pa ma 'ongs pa'i dran pa mched pa las byung ba'o/
[13475] /de ltar drug gi smin sos nang du rnam shes tshogs drug tu byung ngo*/
[13476] /de dag gis so so'i 'du ba las khams bco brgyad 'phel ba thob la/
[13477] thob pas gnas te/
[13478] de dag gi rgyu dang rkyen las sa'i srin bu stong phrag brgyad cu rtsa bzhir byung ba ni/
[13479] lus kyis lus bskyed/
[13480] ngag gis ngag bskyed/
[13481] sems kyis sems bskyed pa ste/
[13482] bkod pa chen po las/
[13483] bskyed pa gsum gyis 'gro ba rnams/
[13484] so so'i smin so rdzogs pa ste/
[13485] /'byung ba las ni lus dag dang*/
[13486] /yi ge las ni sgra skad gsung*/
[13487] /dran pa tshe las yid sogs so/
[13488] /zhes so/
[13489] /de'ang srin bu brten pa'i yi ge dang*/
[13490] /de'i rten sku/
[13491] de re re la sku gsung thugs kyi nges pa'i rten du gnas pas/
[13492] dbang dang bskyed rdzogs bsgoms na grol rung gi gang zag ces bya ste/
[13493] rnal 'byor 'jug pa las/
[13494] sku dang gsung dang thugs nyid las/
[13495] /rnal 'byor sa bon des rdzogs nas/
[13496] /'dir ni dbang bskur nges pas so/
[13497] /zhes so/
[13498] /de ltar dran pa 'dus pa'i 'khor lo na tshogs pa'i chos rtsa bcu drug
[13499] ye shes bcu drug ste sum cu rtsa gnyis/
[13500] yi ge bcu drug ste zhe brgyad/
[13501] 'od kyi gong bu bcu drug ste/
[13502] drug bcu rtsa bzhi/
[13503] yab bcu drug yum bcu drug bsdoms pas dgu bcu rtsa drug
[13504] yab yum re re la sku gsung thugs kyi lha gsum gsum ste lha dgu bcu rtsa drug dang bsdoms pas brgya dgu bcu rtsa gnyis/
[13505] sems dang yid kyi tshogs pa nyi shu ste nyis brgya dang bcu gnyis/
[13506] yid kyi 'gyu byed kyi las bco brgyad de nyis brgya sum cu/
[13507] khams bco brgyad la 'phel bco brgyad do/
[13508] /nyis brgya dang drug cu rtsa drug
[13509] dbang po lnga'i gzhi lnga*/
[13510] dbang po'i rten lnga*/
[13511] dbang po'i sgo lnga dang bsdoms pas nyis brgya dang brgyad cu rtsa gcig
[13512] yid kyi myong ba la nyon mongs pa lnga lnga ste sum cu dang bsdoms pas sum brgya dang bcu gcig
[13513] de dag re re la dran pa'i 'phro ba dang*/
[13514] 'du ba gnyis gnyis te/
[13515] drug brgya nyi shu rtsa gnyis srin phu khri khrag brgyad dang stong phrag lnga*/
[13516] de re re la yi ge de tsam zhig
[13517] sku de tsam zhig ste 'bum phrag bzhi dang khri khrag lnga dang stong phrag gcig tu gnas pa ni/
[13518] nang du nad kyi bye brag rgyu dang rkyen nye ba dang ring bar byed la/
[13519] phyir ba spu bye ba gcig dang bzhi khri skyed par byed do/
[13520] /de dag rnams kun gzhi'i rnam par shes pa bzhi tshan 'dus shing de dag las kyi tshogs pa las/
[13521] khyab 'jug rus sbal gyi rnam pa dang 'dra ba/
[13522] dbang po'i sgo gsal la 'gul ba'i rlung med pa/
[13523] yan lag gi gzhi 'chos la bskyod pa'i nus pa med pa ni rlung gi 'gyur byed las su ma rung ba'o/
[13524] /'di nyid 'phel ba las skad cig la rtog pa brgya nyi shu 'gyu ba'i tshad du byung ba'o/
[13525] /de nas yang zhag lnga bcur 'gro ba'i nub mo 'byung ba chu'i byed las kyis/
[13526] lus kyi 'khor lo gnyis bor ba'i tshogs pa'i chos de dag rlung gis so sor gtor ba las/
[13527] chu'i sdus byed kyis gcig tu bsdus pas/
[13528] se 'gyur gyi 'bru legs par bltams pa ltar gnas pa las/
[13529] sa'i ljid kyis de dag mnan pas 'gyu zhing 'phrig pa tsam gyis stobs kyang nyams par byas so/
[13530] /de nas me'i nus pas drod phabs te tsha ba'i reg pa myong nas/
[13531] de dag spra ba mes mched pa ltar bsregs te/
[13532] rdul phran du byas so/
[13533] /de nas rtsa gsum pa'i nub mo rlung gi nus pa rdul phra rab de kun g.yo 'gul 'phrig pa tsam las/
[13534] rlung nang 'thabs pas phyogs kun tu gtor nas so sor phye'o/
[13535] /'di dag gi dus na sdug bsngal bzhi myong ba ni/
[13536] chus grang reg tu byas pas sdug bsngal tsam mo/
[13537] sa'i ljid kyis mnan pas/
[13538] sdug bsngal gyis sdug bsngal lo/
[13539] /mes bsregs pas 'gyur ba'i sdug bsngal lo/
[13540] /rlung gis gtor bas lhung gis dogs pa'i phyir 'du byed kyi sdug bsngal lo/
[13541] /de ltar zhag bzhis 'byung ba bzhi po rang gi nus pa zad nas/
[13542] 'byung ba gnyis 'dus kyi nus pa'i dus na/
[13543] ro rnams 'dus pa'i rtsa 'dab sum cu rtsa gnyis su so sor smin nas re re'i nang du ye shes dang*/
[13544] 'od dang*/
[13545] rlung gi gdangs dang*/
[13546] yi ge dang*/
[13547] 'od kyi gong bu dang*/
[13548] kun bzang yab yum gyi sku re re smin pa ni/
[13549] sus kyang byas pa med par byung bas rang byung zhes bya'o/
[13550] /de ltar 'byung ba 'dus pas rtsa bskyed la/
[13551] rtsa'i nus pas lus bskyed la/
[13552] lus kyi nus pas dbang po bskyed la/
[13553] dbang po'i nus pas yan lag rnams bskyed la/
[13554] yan lag gi nus pa sha khrag drod dbugs rnams bskyed la/
[13555] de bzhis rus pa/
[13556] rkang mar/
[13557] tshil rnams bskyed la/
[13558] de dag gis pags pa dang*/
[13559] chu ser dang*/
[13560] ngar snabs la sogs pa bskyed/
[13561] des chu ba/
[13562] rgyus pa/
[13563] lha ba rnams bskyed/
[13564] des rgyungs pa bskyed/
[13565] des kun rdzogs kyi thig le bskyed la/
[13566] des yang lus kyi rlung sems 'dus pa bzhi bskyed pas na/