[8756] ngag gi gnas dag pa yi ge dang rtsa 'tshir ba'i bde bas ngo sprod pa'o/
[8757] /'di la phyi nang gsang ba yongs rdzogs bzhi las/
[8758] spros med kyi phyi ni sku gsung thugs kyi yi ges dag par byed pa'o/
[8759] /nang ni chos thams cad skye ba med pa la sogs pa bum pa'i gnas nges pa'o/
[8760] /gsang ba ni dngos po gang la'ang rang bzhin med pa la sogs pa shar grol ris med mtshon pa'o/
[8761] /yongs su rdzogs pa ni chos rnams thams cad stong zhing bdag med la zhes pa la sogs pa rtogs pa khyad par can la bzla ba'i tshig dbang rin po che'o/
[8762] /de dag kyang thal 'gyur las/
[8763] spros med dad ldan 'jug smin phyir/
[8764] /spros pa med pa'i dbang mchog ni/
[8765] /maN+Dal bum pa la brten nas/
[8766] /tshigs su bcad pas dbang sbyin bya/
[8767] /zhes so/
[8768] /gsum pa shin tu spros pa med pa'i dbang ni 'khor 'das lu shan phye nas brda dbang gis rang rig ye stong nam mkha' lta bu ka dag gi ngo bo ngo sprad pas dbang bskur ba'o/
[8769] /'di la'ang phyi nang gsang ba yongs rdzogs bzhi las/
[8770] dang po phyi ni/
[8771] 'khor 'das lu shan 'byed pa'o/
[8772] /nang ni ye shes nyi shu rtsa lnga la spyod pa'i phyir maN+Dal phul nas gsol ba 'debs pa rnams so/
[8773] /gsang ba ni nam mkha'i phyogs bzhi'i sgo nas sems nyid kyi sgor 'jug pa'o/
[8774] /yongs su rdzogs pa ni nam mkha' rgya che zhes rig pa ka dag bsam ngo las 'das pa mtshon pa'o/
[8775] /de dag kyang thal 'gyur las/
[8776] shin tu spros pa med pa las/
[8777] /'khor 'das ru shan 'og bzhin dbye/
[8778] /de tshe nam mkha'i mtshan nyid las/
[8779] /lus ngag yid kyi sgrib pa yang*/
[8780] /mtshan nyid kyis ni nges par brtag
[8781] /gal te spyod pa ma dag na/
[8782] /rang rang mthun pa'i dge bas sbyang*/
[8783] /dbang ni brda la brten pa yis/
[8784] /rang rig gsal ba'i rang ngo sprad/
[8785] /brda dgrol man ngag mkhas pas sbyar/
[8786] /ces so/
[8787] /bzhi pa rab tu spros pa med pa'i dbang ni/
[8788] lus kyi 'dug stangs gzigs stangs bstun nas rigs pa'i rang bzhin lhun grub kyi rang ngo sprad pa'i dbang bskur ba ste/
