[16515] yon tan phyir mi ldog pas 'pho 'gyur med pa/
[16516] 'phrin las lhun grub 'char tshul ma 'gags pa'i gzhir gnas pa ste/
[16517] thal 'gyur las/
[16518] chos kyi sku ni sku dang gsung*/
[16519] /thugs dang yon tan 'phrin las so/
[16520] /sku ni stong dang gsal ba dang*/
[16521] /mtshan ma med pa'i rang bzhin no/
[16522] /gsung ni sgra tshig ming bral nas/
[16523] /brjod cing gleng pa nyid bral lo/
[16524] /thugs ni bsam dang 'gyu med pas/
[16525] /'phro zhing dpyod pa rnams las 'das/
[16526] /yon tan phyir 'ong ldog pa med/
[16527] /dbyings dang ye shes khyab pa dang*/
[16528] /rang bzhin bcos pa med pa'o/
[16529] /'phrin las ma byung ma skyes pa/
[16530] /shugs 'byung 'gag pa med pa dang*/
[16531] /ma byas byas pa med pa'o/
[16532] /zhes so/
[16533] /gnyis pa longs sku rgyas par bshad pa la'ang*/
[16534] ngo bo/
[16535] nges tshig
[16536] dbye ba/
[16537] rnam grangs dang bzhi las/
[16538] ngo bo'i mtshan nyid rang gsal chen po la yongs su rdzogs pa/
[16539] ngo bo bzhugs tshul rang bzhin mi g.yo ba'i sku mtshan dpe dang rigs su gsal la mi g.yo ba'o/
[16540] /longs sku'i nges tshig longs skur snang ba la spyod pa de nyid la mkhyen pa ma 'gags par spyod pa/
[16541] sku ni snang ba rang gsal bkod pa chen po'o/
[16542] /longs sku'i dbye ba la bzhi ste/
[16543] 'byung chen ngo bo'i sku/
[16544] gnas pa khyab tshul kyi sku/
[16545] snang ba lam gyi sku/
[16546] gdul bya snang tshul gyi sku'o/
[16547] /dang po ni/
[16548] chos sku'i 'char gzhi las rang shar te 'od gsal lnga ldan gyi skur rdzogs pa ni/
[16549] gzhi snang 'byung ba chen po'i rang bzhin gsal ba dro ba/
[16550] bsil ba/
[16551] yangs pa/
[16552] khyab pa'i bdag nyid can no/
[16553] /gnyis pa ni/
[16554] sangs rgyas dang sems can thams cad la 'od dang 'od khyim gyis khyab pa'i cha mngon du gyur pa ste/
[16555] rang shar las/
[16556] kun la 'od kyi snying por gnas/
[16557] /rtog med rnam dag chos kyi dbyings/
[16558] /'gran zla med pa'i nyag gcig po
[16559] /dkyil dang 'khor dang pho brang dang*/
[16560] /rig dang stong dang gsal ba'o/
[16561] /zhes so/
[16562] /gsum pa ni/
[16563] gzhi snang chos nyid kyi longs sku sems can la bar dor lam du snang ba de skabs 'dir gdul bya  'dren pa'i lam du chos sku'i nang dbyings las rang shar te/
[16564] 'od dang kha dog gi klong na/
[16565] dkyil dang*/
[16566] 'khor dang*/
[16567] so so'i tshom bu dang*/
[16568] sku dang
[16569] ye shes dang*/
[16570] yab dang*/
[16571] yum dang*/
[16572] sku mdog dang*/
[16573] phyag mtshan la sogs par gsal ba ste/
[16574] gsang ba sa bon gyi rgyu las/
[16575] ngo bo nyid kyi snang ba la/
[16576] /ngo bo nyid kyi sku shar ba/
[16577] /dper na rang dang gzugs brnyan bzhin/
[16578] /sku gsum 'od gsal stong pa nyid/
[16579] /rtag pa ma yin dngos por med/
[16580] /chad pa ma yin 'od gsal sku/
[16581] /tha dad ma yin phyi nang med/
[16582] /ces so/
[16583] /bzhi pa ni/
[16584] longs skus 'dul ba'i gdul bya so so la rigs dang dkyil 'khor so sor snang ba ste/
[16585] rnam par 'phrul pas phye nas gdul bya'i dbang du byas na/
[16586] longs sku'i chos sku rnam par snang mdzad gang chen mtsho/
[16587] de'i bzhugs tshul phyi nas bltas na nang gsal ba/
[16588] nang nas bltas na phyi gsal ba/
[16589] zang thal bas mdun rgyab tu med pa/
[16590] gang nas bltas kyang de la zhal ston pa ltar snang ba zhal phyogs bcu kun tu thal le ba'o/
[16591] /de'i zhing khams rgyan yongs su bkod pa ste/
[16592] phyag gi mthil na pad+ma'i steng nas 'jig rten gyi khams nyi shu rtsa lnga la mnga' mdzad pa'o/
[16593] /gnas rnam dag stug po bkod pa/
[16594] 'khor nyid las mi gzhan pa/
[16595] bstan pa rang byung gi ye shes rang snang ba/
[16596] dus rtogs pa mngon du gyur pa'o/
[16597] /'di rang snang gdod ma la ltos nas sprul pa yin yang*/
[16598] gdul bya 'od gsal la ltos nas mtshan dpe rdzogs pas longs skur bzhag pa'o/
[16599] /longs sku'i longs sku rigs lnga'i gtso bo lngar snang ba'o/
[16600] /de nyid kyi mtshan nyid ngo bo tha dad pa rang bzhin gcig pa/
[16601] zhing khams so so'i rigs kyi dkyil 'khor grangs med pa/
[16602] gnas 'og min chen po 'khor so so'i rigs lnga/
[16603] bstan pa mkhyen pa ye shes lnga la spyod pa'o/
[16604] /dus ni snang ba 'dul ba mched pa'o/
[16605] /longs sku'i sprul sku ni/
[16606] rigs lnga'i sangs rgyas dang so so'i gtso 'khor ro/
[16607] /de'i mtshan nyid snang ba la rang bzhin med pas/
[16608] gsal ba la rtog pa med pa'o/
[16609] /de'i zhing khams lha dang lha mo bsam gyis mi khyab pa la longs spyod pa'i snang ba dag pa'o/
[16610] /gnas lcang lo can ye shes bkod pa'i gzhi'o/
[16611] /'khor sangs rgyas dang byang chub sems dpa' dpag tu med pa'o/
[16612] /dus rig pa rang snang ba'i dus so/
[16613] /de'ang gnod sbyin gnas pa'i lcang lo can ma yin gyi/
[16614] rigs lnga'i zhing snang ste/
[16615] rang bzhin gyis dag cing*/
[16616] 'od lnga'i snang ba rang gsal ba/
[16617] longs spyod chen po ye shes lnga'i rnam pa la spyod cing*/
[16618] nyon mongs pa'i zug rngu thams cad dang bral ba'o/
[16619] /de dag kyang rin po che spungs pa las/
[16620] rang gsal dag pa'i longs sku yis/
[16621] /'od lnga rnam dag gzhal yas na/
[16622] /spros med bde chen gsung gis ni/
[16623] /sku lnga'i rigs kyi 'khor rnams la/
[16624] /dngos med dag pa'i chos rnams ni/
[16625] /ye shes lnga 'dus thugs nas phyung*/
[16626] /rnam dag 'od zer ljags las bkram/
[16627] /rang byung yi ge drug tu yang*/
[16628] /ma gsungs rang byung chen por bstan/
[16629] /ces so/
[16630] /longs sku ni/
[16631] ngo bos chos brdar ston gyi tshig tu med pas ma gsungs zhes bya la/
[16632] yi ge drug gi rang sgra gdul byas thos pa ni/
[16633] gsungs pa ltar snang ba rmi lam gyi tshig bzhin te/
[16634] klong drug pa las/
[16635] nyid kyi zhal nas ma gsungs par/
[16636] /rmi lam lta bu'i mtshan nyid du/
[16637] /'khor gyi sems dpa' rnams la ni/
[16638] /shes rab rtog dpyod blo la snang*/
[16639] /zhes so/
[16640] /bzhi pa rnam grangs rgyas par bshad pa la sku gsung thugs yon tan 'phrin las lnga las/
[16641] longs sku'i sku ni/
[16642] stong gsal 'ja' tshon lta bu'o/
[16643] /gsung ni/
[16644] gdul bya'i rang snang rmi lam lta bu'o/
[16645] /thugs ni/
[16646] mtshan nyid 'dzin pa'i ye shes rgyun chad med pa'o/
[16647] /yon tan ni/
[16648] sku mtshan dpe 'od zer gyi phung por rdzogs pa/
[16649] gsung rang byung yi ge'i snang bar 'char ba/
[16650] thugs mngon shes dang ting nge 'dzin rgya mtsho'i gter du gyur pa'o/
[16651] /'phrin las ni/
[16652] chos tshad med pa'i 'khor lo rgyun mi 'chad par skor ba*/
[16653] thal 'gyur las/
[16654] longs sku la yang sku gsung thugs/
[16655] /yon tan phrin las lnga yin no/
[16656] /sku ni snang la rang bzhin med/
[16657] /gsal dang gsal byed rigs pas khyab/
[16658] /gsung ni rang byung rang snang dang*/
[16659] /spro bsdu rnam pa'i 'khor lo'o/
[16660] /thugs ni rgyun med gzigs pa dang*/
[16661] /mkhyen pa'i rtsal dang dgongs pa'o/
[16662] /yon tan mtshan dpe rdzogs pa la/
[16663] /dgongs gsal mngon shes rdzogs pa'o/
[16664] /'phrin las chos kyi 'khor lo las/
[16665] /phyi nang gsang ba rnam 'phros te/
[16666] /so so'i rigs kyi sangs  rgyas dang*/
[16667] /byang chub sems dpa' rnams la yang*/
[16668] /rang byung ljags las rnam spros te/
[16669] /'khor la rang gi ngo bos ston/
[16670] /ces so/
[16671] /gsum pa sprul sku'i gnas rgyas par bshad pa la'ang*/
[16672] ngo bo/
[16673] nges tshig
[16674] dbye ba/
[16675] rnam grangs dang bzhi las/
[16676] ngo bo ni/
[16677] sna tshogs nges med/
[16678] ngo bo de'i bzhugs tshul/
[16679] chags zhen las grol ba/
[16680] ting nge 'dzin thugs mi rtog pa'i ngang la mnyam par gnas pa'o/
[16681] /nges tshig ni/
[16682] gang la gang 'dul du sprul pas na sprul pa/
[16683] de nyid mthun par snang ba'i gzugs phun sum tshogs pas na sku'o/
[16684] /dbye na thun mong dang thun mong ma yin pa'i lugs gnyis las/
[16685] thun mong gi theg pa las gsum du grags pa ni/
[16686] mdo sde'i rgyan las/
[16687] bzo dang skye dang byang chub che/
[16688] /byang chub mchog gi sprul pa ste/
[16689] /sangs rgyas sprul pa'i sku 'di ni/
[16690] /rnam par grol ba'i thabs chen po/
[16691] /zhes so/
[16692] /bzo ni/
[16693] ris su bris pa la sogs pa'o/
[16694] /skye ba ni/
[16695] sangs rgyas kyis 'gro ba phal pa'i gzugs rta dang nya po che la sogs par sprul pa'o/
[16696] /byang chub mchog gi sprul pa ni/
[16697] mdzad pa bcu gnyis te/
[16698] rgyud bla ma las/
[16699] chos kyi sku las ma g.yos par/
[16700] /sprul pa'i rang bzhin sna tshogs kyis/
[16701] /skye ba mngon par skye ba dang*/
[16702] /dga' ldan gnas nas 'pho ba dang*/
[16703] /lhums su 'jug dang bltams pa dang*/
[16704] /bzo yi gnas la mkhas pa dang*/
[16705] /btsun mo'i 'khor dgyes rol pa dang*/
[16706] /nges 'byung dka' ba spyod pa dang*/
[16707] /byang chub snying por gshegs pa dang*/
[16708] /bdud sde bcom dang rdzogs par ni/
[16709] /byang chub chos kyi 'khor lo dang*/
[16710] /lha rnams kun dang bcas par ni/
[16711] /mya ngan 'da' bar rtag ston pa
[16712] /yongs su ma dag zhing rnams su/
[16713] /srid pa ji srid gnas par ston/
[16714] /ces pa'o/
[16715] /thun mong ma yin pa'i theg pa 'dir ni/
[16716] ma dag pa sprul pa'i sku dang*/
[16717] 'gro ba 'dul ba'i sprul pa'i sku dang*/
[16718] rang bzhin sprul pa'i sku dang gsum las/
[16719] dang po ni/
[16720] rngon pa dang*/
[16721] smad 'tshong la sogs par sprul pa ste/
[16722] sgyu 'phrul rdo rje las/
[16723] rngon dang smad 'tshong la sogs par/
[16724] /sprul nas sems can don mdzad do/
[16725] /zhes so/
[16726] /gnyis pa ni/
[16727] gang la gang 'dul du sprul pa thub pa drug pa la sogs pa'o/
[16728] /gsum pa ni/
[16729] 'og min dang*/
[16730] mngon dga' dang*/
[16731] dpal dang ldan/
[16732] pad+ma brtsegs/
[16733] las rab rdzogs pa lngar rigs lnga dag pa'i sangs rgyas su snang bas don mdzad pa'o/
[16734] /de yang rnam par 'phrul pa gdul bya'i dbang du byas nas/
[16735] sprul pa sku'i chos sku rang bzhin dag pa'i zhing gi ston pa rigs lnga dang*/
[16736] mi mjed 'dir dpal rdo rje 'chang chen po/
[16737] de'i mtshan nyid skye ba bzhi'i lus su byung zhing mdzad pa sum cu rtsa drug mthar phyin par zhal gyis bzhes pa/
[16738] de'i zhing khams stong gsum gyi stong bye ba phrag brgya'i zhing la sogs pa tshangs chen gyi bskal pa gcig gis bsdus pa la mnga' mdzad do/
[16739] /de'i gnas me tog pad+ma stong dang ldan pa/
[16740] 'khor skye ba bzhis bsdus pa'i 'gro ba/
[16741] bstan pa sde snod kun gyi rtsa ba sgra thal 'gyur/
[16742] dus tshe lo dpag tu med pa thub pa'i dus so/
[16743] /sprul pa sku'i longs sku dpal rdo rje sems dpa'/
[16744] de'i zhing khams stong gsum bye ba phrag brgya/
[16745] gnas gdul ngo dang sbyar ba/
[16746] 'khor sa brgyad pa'i byang chub sems dpa' tshad med pa/
[16747] bstan pa nges pa don gyi theg pa/
[16748] dus nges pa med pa'o/
[16749] /sprul pa sku'i sprul sku shAkya thub pa la sogs pa ste/
[16750] khyim med par rab tu byung ste nyid kyi mdzad pa la longs spyod/
[16751] zhing khams gling bzhi bye ba phrag brgya la sogs pa la mnga' mdzad/
[16752] gnas bya rgod phung po'i ri la sogs pa/
[16753] 'khor thun mong ba dge slong pha ma gnyis/
[16754] dge bsnyen pha ma gnyis te rnam pa bzhi dang*/
[16755] lha mi tshad med pa/
[16756] thun mong ma yin pa'i 'khor byang chub sems dpa' dpag tu med pa'o/
[16757] /bstan pa rgyu 'bras kyi theg pa sna tshogs/
[16758] dus gdul bya la chos ston pas nges pa chen po rnam par gcod pa'i dus so/
[16759] /de dag kyang*/
[16760] rin po che spungs pa las/
[16761] sprul sku mngon zhen med pa yis/
[16762] /chos 'byung gdul bya'i rang gnas nas/
[16763] /rigs drug las sad skal ldan la/
[16764] /spros bcas tshig gi gsung gis ni/
[16765] /dbang po gang mos chos rnams kun/
[16766] /dran pa rang gsal thugs las ni/
[16767] /dbang po 'dod med ljags la bkram/
[16768] /theg pa grangs kyi chos su bstan/
[16769] /ces so/
[16770] bzhi pa rnam grangs rgyas par bshad pa la sku gsung thugs yon tan 'phrin las lnga las/
[16771] sku 'gro ba gang mos su snang ba de yang rang rang gi cha'i mtshan dpe rdzogs pa/
[16772] gsung yan lag drug cu'i dbyangs sdeb sbyor legs pa/
[16773] thugs ji lta ba dang ji snyed pa'i mkhyen pa rgyas pa/
[16774] yon tan stobs sogs kyi chos ma lus pa'i mkhyen pa rdzogs pa/
[16775] 'phrin las phyi nang gsang ba gsum gyi chos kyi 'khor lo phun sum tshogs pa lnga'i rang bzhin du bskor ba ste/
[16776] thal 'gyur las/
[16777] sprul pa'i sku yang sku gsung thugs/
[16778] yon tan 'phrin las rnam lnga'o/
[16779] /sku ni mtshan dang dpe byad la/
[16780] /gdul bya gang byung lus sprul pa/
[16781] /gsung ni tshig sbyor legs pa la
[16782] /tshangs pa'i dbyings ni yan lag drug
[16783] /thugs ni shes bya'i ye shes kyis/
[16784] /rang gzhan don gnyis dgongs par gnas/
[16785] /yon tan mkhyen pa rdzogs pa dang*/
[16786] /'phrin las phyi nang gsang ba yi/
[16787] /mdzad pa ma lus rdzogs pa dang*/
[16788] /phun sum tshogs pa lngar gnas so/
[16789] /zhes so
[16790] /de yang phyi'i phun sum tshogs pa lnga ni/
[16791] gnas phun sum tshogs pa bya rgod phung po'i ri la/
[16792] ston pa phun sum tshogs pa shAkya thub pas/
[16793] chos phun sum tshogs pa theg pa sna tshogs/
[16794] 'khor phun sum tshogs pa thun mong dang thun mong ma yin pa rnams la/
[16795] dus phun sum tshogs pa tshe lo brgya pa'i dus su'o/
[16796] /nang gi phun sum tshogs pa lnga ni/
[16797] gnas phun sum tshogs pa 'og min du/
[16798] ston pa phun sum tshogs pa rdo rje 'chang gis/
[16799] 'khor phun sum tshogs pa mkha' 'gro dang grub pa dang*/
[16800] byang chub sems dpa' la sogs pa la/
[16801] chos phun sum tshogs pa gsang sngags phyi nang gi chos/
[16802] dus phun sum tshogs pa rang rkyen las dang skal pa 'dzom pa'i dus na'o/
[16803] /gsang ba'i phun sum tshogs pa lnga ni/
[16804] gnas phun sum tshogs pa dur khrod me ri 'bar bar/
[16805] ston pa phun sum tshogs pa gzhon nu dpa' bo stobs ldan chen pos/
[16806] 'khor phun sum tshogs pa mkha' 'gro ma la sogs pa rnams la/
[16807] chos phun sum tshogs pa/
[16808] rang bzhin rdzogs pa chen po/
[16809] gsang ba bla na med pa'i rgyud bcud bdun/
[16810] dus phun sum tshogs pa rang rkyen rnam par dag pa'i dus su gsungs pa'o/
[16811] /des mtshon nas ston pa sprul sku thams cad la phyi nang gsang ba'i phun sum tshogs pa lnga lngar shes par bya'o/
[16812] /don gnyis pa ye shes kyi gnas bye brag tu bshad pa la gsum las/
[16813] ngo bo ni/
[16814] rang rig pa'i rang bzhin spros pa dang bral ba ste/
[16815] thal 'gyur las/
[16816] rtog bral chos nyid rang gdangs las/
[16817] /dmigs med ye shes snang ba 'byung*/
[16818] /zhes so/
[16819] /nges tshig kyang de las/
[16820] ye shes thog mar byung ba la/
[16821] /shes pas nyon mongs skyon dag go
[16822] /zhes so/
[16823] /dbye na gsum ste/
[16824] chos sku gzhi gnas kyi ye shes/
[16825] longs sku rang gi mtshan nyid 'dzin pa'i ye shes/
[16826] sprul sku kun khyab kyi ye shes so/
[16827] /dang po la ngo bo rang bzhin thugs rje gsum las/
[16828] ngo bo ka dag gi ye shes rig pa stong gsal dri ma med pa mthar thug pas chos sku spros pa'i mtha' dang bral bas dbyings dag pa gnyis ldan gyi rang bzhin/
[16829] sku gsum gnyis su med pa'i 'char gzhir gnas/
[16830] rang bzhin lhun grub kyi ye shes gting gsal 'od kyi 'char gzhir gnas pas zhing dang gzhal yas khang dang 'od zer la sogs pa snang bas gdul bya'i re ba skong*/
[16831] thugs rje kun khyab kyi ye shes rang gi dus na spros pa nye bar zhi bas yul la 'jug pa'i tha snyad med kyang mkhyen pa ye shes kun gyi 'char gzhir gnas pas dbyings dang ye shes lhun grub chen po'i ngang las ma g.yos bzhin du 'gro ba'i don gnyis g.yo ba dang 'bad pa'i rtsol ba med par 'byung ba'i sa bon byed pa ste/
[16832] klong drug pa las/
[16833] ngo bo ka dag ye shes kyis/
[16834] /ma rig pa yi dri ma bral
[16835] /rang bzhin lhun grub ye shes kyis/
[16836] /'khrul pa'i tshig gi gnod pa bral/
[16837] /thugs rje kun khyab ye shes kyis/
[16838] /thams cad dbyings gcig 'brel bar snang*/
[16839] /zhes so/
[16840] /chos sku stong pa'i cha la gzhi gnas kyi ye shes 'char gzhi'am sa bon lta bu'i char med na sangs rgyas 'khrul pa sangs pas yar chad/
[16841] sems can 'khrul par 'khor bas mar sde chad nas/
[16842] gdul bya dang 'dul byed du mi 'thad pa las/
[16843] gzhi gnas kyi ye shes las phyir snang du shar ta/\u0f7a
[16844] 'khor ba ji srid par sems can gyi don 'byung ba ni rang bzhin shugs kyi thugs rje gting gsal mkhyen rigs rdzogs pa las byung ste/
[16845] thal 'gyur las
[16846] chos sku stong pa'i rang bzhin las/
[16847] /ye shes mkhyen pa rdzogs pa'i cha/
[16848] /shugs kyis sems can rnams la 'char/
[16849] /de med 'khor 'das sde chad pas/
[16850] /mkhyen pas rig cing gsal ba'o/
[16851] /rang rig gsal ba'i bdag nyid las/
[16852] /rang bzhin shugs kyi thugs rje nyid/
[16853] /ma 'gags 'gag pa med pa'o/
[16854] /zhes so/
[16855] /gnyis pa longs sku'i ye shes lnga ni/
[16856] rang rang gi mtshan nyid 'dzin pa ste/
[16857] rnam snang la chos kyi dbyings kyi ye shes gtso la/
[16858] gzhan bzhi 'khor du yod pa dang*/
[16859] mi bskyod pa la me long ye shes gtso bo/
[16860] rin 'byung la mnyam pa nyid
[16861] 'od dpag med la so sor rtog pa/
[16862] don grub la bya ba grub pa'i ye shes gtso bo la/
[16863] lhag ma bzhi bzhi 'khor du yod pas ye shes nyi shu rtsa lnga dang de las phye nas dpag tu med la/
[16864] bsdu na lngar 'dus pa ni/
[16865] rang shar las/
[16866] ye shes dbye ba 'di lta ste/
[16867] /nyi shu rtsa lnga'i ngo bo las/
[16868] /bsdu na rnam pa lngar 'dus so/
[16869] /zhes so
[16870] /ji ltar 'dus shes na/
[16871] thal 'gyur las/
[16872] longs sku'i ye shes mtshan nyid 'dzin/
[16873] /yul dngos dag pas me long ste/
[16874] /'khor 'das gzugs brnyan gsal ba'o/
[16875] /phyogs ris med pas mnyam pa nyid/
[16876] /dbang po'i yul bstan so sor rtog
[16877] /'bad pas ma yin bya ba grub/
[16878] /tha dad med pas chos dbyings so/
[16879] /zhes so/
[16880] /'di dag rgyas par sngar bstan zin pas yang mi spro'o/
[16881] /gsum pa sprul sku'i ye shes gnyis ni/
[16882] shes bya thams cad la khyab par 'jug pa ste/
[16883] snang bas bsdus so cog ji snyed pas mkhyen la/
[16884] stong pas bsdus so cog ji lta bas mkhyen pas/
[16885] kun rdzob kyi chos ma lus pa'i cha ma 'dres par mkhyen nas gdul bya'i dbang po dang khams dang bag la nyal mtha' yas pa'i tshogs la 'doms par mdzad cing*/
[16886] don dam pa'i chos nyid mkhyen nas stong pa dang*/
[16887] mtshan ma med pa dang*/
[16888] 'od gsal ba'i chos mngon par 'du mdzad do/
[16889] /de yang thal 'gyur las/
[16890] sprul pa'i sku la shes bya ste/
[16891] /ji ltar mkhyen pas dngos po yi/
[16892] /gnas lugs rang gi don du shes/
[16893] /ji snyed pas ni gdul bya yi/
[16894] /bsam pa ji ltar gnas pa shes/
[16895] /de ltar thugs rje'i 'char tshul las/
[16896] /gdul bya'i 'gro ba tha dad la/
[16897] /'dul byed sku yang de tsam mo/
[16898] /zhes so/
[16899] /ye shes de dag gi don sku gsum la 'dus bas gsal bar bsdu na/
[16900] de lta bu'i sangs rgyas de la chos kyi sku'i gnas skabs na/
[16901] ye shes gsum gzhi la tshang ste/
[16902] ngo bo ka dag gi ye shes/
[16903] rang bzhin lhun grub kyi ye shes/
[16904] thugs rje kun khyab kyi ye shes gsum mtshan nyid ris chad du med pas/
[16905] rig pa'i gsal cha las dang ngam shugs kyis mkhyen pa'i 'char gzhi byed pa'o/
[16906] /longs sku'i gnas skabs na mtshan nyid 'dzin pa'i ye shes lnga so sor gsal te/
[16907] chos kyi dbyings/
[16908] me long lta bu/
[16909] mnyam pa nyid/
[16910] so sor rtog pa/
[16911] bya ba grub pa'i ye shes rnams yul dang yul can du ni ma yin te thad ka'i snang ba rang gsal ba'o/
[16912] /sprul sku'i dus na mkhyen pa'i ye shes gnyis su gnas te/
[16913] ji lta ba dang ji snyed pa mkhyen pa'i ye shes gnyis so/
[16914] /de gnyis kyang bya ba dang byed pa dang bcas pa ni ma yin te/
[16915] 'bad med lhun grub kyi tshul du mkhyen pa'o/
[16916] /de ltar na sangs rgyas sku gsum gyi bdag nyid can gyi ye shes gsum ni/
[16917] sprul pa'i sku phyir snang gi shes bya'i rnam pa snang stong gnyis mkhyen pa la ltos nas/
[16918] chos can don gyi rnam pa dang*/
[16919] chos nyid zhi ba'i rnam pa thams cad mkhyen pa'i ye shes dang*/
[16920] longs sku thad ka'i rang snang 'od gsal ye shes kyi shes bya'i rnam pa rang gsal du mkhyen pa la ltos nas/
[16921] thams cad mkhyen pa'i ye shes dang*/
[16922] chos sku nang gsal gyi ngo bo gzhi gnas kyi ye shes 'char gzhi'i cha tsam/
[16923] rang mal ka dag gi dbyings na rang mkhyen du gsal bas dbyings rnam par dag pa'i char gnas pa ni/
[16924] sgron ma snang byed las/
[16925] yang dag rdzogs pa'i sangs rgyas la/
[16926] /ye shes rnam pa gsum yin te/
[16927] /rnam pa thams cad mkhyen pa dang*/
[16928] /thams cad mkhyen pa'i ye shes dang*/
[16929] /gzhi la gnas pa'i ye shes so/
[16930] /sprul sku'i ye shes rnam gnyis so/
[16931] /ji lta mkhyen pas gnas lugs shes/
[16932] /ji snyed mkhyen pas gzhan don rnams/
[16933] /longs sku'i ye shes thad ka yi/
[16934] /'od gsal rang snang shes bya gsal/
[16935] /chos sku'i ye shes gzhi gnas te/
[16936] /shes pa'i cha ni gsal byed la/
[16937] /'dzin pa rigs pa'i rtog pa med/
[16938] /ngang ngam shugs kyi thugs rje'o/
[16939] /gsal zhing shes pa rig dang bcas/
[16940] /cha la 'dres pa med par gnas/
[16941] /zhes so
[16942] /don gsum pa sku gsung thugs thugs yon tan 'phrin las lnga'i don bsdu ba la gnyis te ngo bo mdor bstan pa dang*/
[16943] rang bzhin rgyas par bshad pa'o/
[16944] /dang po ni/
[16945] de ltar na sangs rgyas kyi sa'i chos thams cad bsdu na/
[16946] sku mi zad pa rgyan gyi 'khor lor snang ba dang bcas pa gzugs sku mtshan dang dpe byad du gsal ba dang*/
[16947] chos sku spros pa thams cad nye bar zhi ba'i rang bzhin can dang*/
[16948] gsung mi zad pa rgyan gyi 'khor lo chos kyi rnam grangs bsam gyis mi khyab pa'i 'khor lo dang bcas pa dang*/
[16949] thugs mi zad pa rgyan gyi 'khor lo spangs pa dang rtog pa'i rang bzhin tshad med pa/
[16950] mngon par shes pa bsam gyis mi khyab pa dang*/
[16951] ting nge 'dzin rgya mtsho'i snying po gang chen mtsho la sogs pa dang*/
[16952] yon tan mi zad pa rgyan gyi 'khor lo/
[16953] stobs bcu dang*/
[16954] mi 'jigs pa bzhi dang*/
[16955] tshad med pa'i thugs rje chen po dang*/
[16956] dran pa nye bar gzhag pa la sogs pa dang*/
[16957] 'phrin las mi zad pa rgyan gyi 'khor lo nam mkha'i mtha' klas pa'i 'gro ba thams cad kyi don gnyis lhun gyis grub par mdzad pa ste/
[16958] 'di tsam du ni sangs rgyas kyi sa'i chos kyi rnam grangs ma lus pa 'dus so zhes shes pa bya'o/
[16959] /ji skad du/