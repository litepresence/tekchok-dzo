[4417] sangs rgyas rnams kyi bcud bsdus nas/
[4418] /'gro ba kun gyi snying la bcug
[4419] /de yi snying po lu gu rgyud/
[4420] /dngas ma bsdus bas bcud ces bya/
[4421] /zhes pa dang*/
[4422] brtson pa don ldan gyi rgyud las/
[4423] bstan pa kun gyi yang bcud ni/
[4424] /chos nyid mngon sum lam zhes bya/
[4425] /zhes pa dang*/
[4426] rdo rje nam mkha' dang mnyam pa'i rgyud las/
[4427] gzhi dang snying po me tog ni/
[4428] /sangs rgyas kun gyi rang bzhin rgyud/
[4429] /khyad par gsang mchog bcud du dril/
[4430] /'dis ni 'khor ba'i pha rol du/
[4431] /skyes bu mda' 'phangs ji bzhin no/
[4432] /zhes pa dang*/
[4433] gser 'od dam pa las/
[4434] gzhi dang rang bzhin thabs dag la/
[4435] /brten nas sangs rgyas zhing du yang*/
[4436] /tshegs med sla phyir rgyud du gzhag
[4437] /ces so/
[4438] /de ltar na 'di dag gi don nges pa ni/
[4439] mu tig phreng ba las/
[4440] rang bzhin rgyud ni 'di lta ste/
[4441] gzhi dang snying po bcud nyid do/
[4442] /gzhi ni ngo bo rang bzhin dang*/
[4443] /thugs rje kun la khyab cing 'char/
[4444] /ye shes gsum gyi bdag nyid can/
[4445] /ye nas dri ma ka nas dag
[4446] /'du 'bral med pa'i nyag gcig nyid/
[4447] /sangs rgyas rnams kyi gsang chen yin/
[4448] /sku ni snying po rdzogs pa'i rig
[4449] /sku yi rgyud ni stong pas khyab/
[4450] /gsal ba nyid kyang rang snang ngo*/
[4451] /mi snang gsal ba'i rang bzhin can/
[4452] /snying po rdzogs pa'i rang bzhin rgyud/
[4453] /snang ba thams cad rgyud yin te/
[4454] /thams cad thams cad cad 'brel zhing chags/
[4455] /rang bzhin tsit+ta'i dkyil 'khor du/
[4456] /ma bskyed rdzogs pas snying po che/
[4457] /de phyir dril bas snying po ste/
[4458] /kun gyi srog tu gyur pa'i phyir/
[4459] /snying po'i rgyud ces rnam par bshad/
[4460] /sangs rgyas thams cad gcig bsdus pa'i/
[4461] /ngo bo thams cad bcud phyung ba'i/
[4462] /snying po bsdus pas bcud ces te/
[4463] /stong gsal rig pa'i bcud du dril/
[4464] /sangs rgyas kun gyi bde gsang che/
[4465] /gzhi dang snying po me tog can/
[4466] /rang rig rnams kyi ngo bo nyid/
[4467] /rdzogs pa chen po'i bcud ces ni/
[4468] /rgyud gzhan las kyang rab tu grags/
[4469] /gsang ba'i rgyud ni rnam bshad pa/
[4470] /nges pas gzung du yod pa'i lung*/
[4471] /rang bzhin stong pas kun khyab bo/
[4472] /de yang bcud kyi rang bzhin ni/
[4473] /snying pos bsdus pas dngas ma gsum/
[4474] /gsal ba gsum dang shes pas khyab/
[4475] /gdeng gsum mi ldog gsum gyis ni/
[4476] /bcud mi 'gyur ba'i nges pa thob/
[4477] /snang ba gsum dang stongs pa gsum/
[4478] /bcud ni rang bzhin dag pa yi/
[4479] /rgyud du gtan la phab pa'o/
[4480] /gzhi dang lam dang 'bras bu yis/
[4481] /gzung bar nges pas rang bzhin rgyud/
[4482] /de phyir rgyud ces 'grel pas grub/
[4483] /rang bzhin babs kyis grub pas na/
[4484] /rang bzhin nyid kyi rgyud ces bya'o/
[4485] /zhes so/
[4486] /de ltar gzhi rig pa gcig gi rang bzhin las/
[4487] /mtshon bya dang mtshon byed thabs kyi rgyud gnyis/
[4488] rang bzhin las gzhi dang snying po/
[4489] bcud gsum ste ming tha dad pa lngar brjod kyang*/
[4490] don ngo bo gcig las ma 'das te/
[4491] de nyid las/
[4492] gzhi gcig ngo bo'i khyad par las/
[4493] /thabs dang rang bzhin rgyud ces ni/
[4494] /btags pa tsam du de snang yang*/
[4495] /ngo bo gzhi gcig rang bzhin stong*/
[4496] /tha dad ma yin 'gyur ba med/
[4497] /dper na skye bu gang zhig la/
[4498] /ming ni mang po yod gyur na/
[4499] /gang nas bos kyang de ltar snang*/
[4500] /'gyur med don kyang de bzhin no/
[4501] /zhes so/
[4502] /gnyis pa tshig gi rgyud rgyas par bshad pa la gsum ste/
[4503] rnam grangs mdor bstan pa/
[4504] dgos ched rgyas par bshad pa/
[4505] go rims nges pas 'jug bsdu ba'o/
[4506] /dang po ni/
[4507] brjod bya rgya mtsho ltar zab cing rgya che bar ston pa rig pa rang shar gyi rgyud/
[4508] nyi ma ltar gsal bar ston pa rdo rje sems dpa' snying gi me long gi rgyud/
[4509] theg pa 'og ma rnams zil gyis gnon par ston pa seng ge rtsal rdzogs chen po'i rgyud/
[4510] mi 'gyur ba'i chos nyid ston pa ri rgyal lta bu'i rgyud dpal yi ge med pa/
[4511] 'khrul pa'i 'khor lo gcod par ston pa 'khor lo lta bu'i rgyud bkra shis mdzes ldan/
[4512] sde snod kun gyi sgo 'byed par ston pas lde mig lta bu'i rgyud sgra thal 'gyur/
[4513] gol sa gcod par ston pa ral gri lta bu'i rgyud kun tu bzang po thugs kyi me long*/
[4514] sgron ma'i snang ba stong par byed pas gsal shing lta bu'i rgyud sgron ma 'bar ba/
[4515] tshig don gser la g.yus spras pa ltar ston pas gser zhun lta bu'i rgyud nor bu 'phra bkod/
[4516] yid ches nges pa'i tshig gis bar ma do la gsal 'debs pas ma bu 'brel ba lta bu'i rgyud nyi zla kha sbyor/
[4517] me long gi nang du gzugs brnyan bstan pa lta bur dpe don sbyar te ston pas me long lta bu'i rgyud ngo sprod spras pa/
[4518] mu tig gi phreng ba rgyud legs pa ltar man ngag khrigs chags su ston pa mu tig phreng ba'i rgyud/
[4519] sbrul gyi mdud pa ltar gzhung tshig rang grol du ston pa sbrul mdud lta bu'i rgyud rig pa rang grol/
[4520] khyung chen po nam mkha' la rtsol sgrub med par 'gro ba lta bu lta ba'i rgyud/
[4521] kun tu bzang po thugs kyi me long gi rgyud/
[4522] dbang dang byin rlabs chu bo'i rgyun bzhin pas chu bo lta bu'i rgyud rdzogs pa rang byung*/
[4523] rgyal po'i gdung mi 'gyur bas rgyal sa zin pa lta bu'i rgyud sku gdung 'bar ba/
[4524] phyug po'i bang mdzod gang 'dod 'byung ba lta bu'i rgyud rin po che spungs pa/
[4525] spu gri ngar mas gang la reg pa gcod pa ltar 'gal byed cham la 'bebs pas spu gri lta bu'i rgyud nag mo khros ma dang bco brgyad do/
[4526] /de'ang nag mo khros ma ni bstan pa bsrung ba'i phyir rgyud nas 'phros pa yin la/
[4527] gzhan bcu drug thal 'gyur gyi rtsa ba las 'phros pa yin te/
[4528] sgra thal 'gyur chen po'i rgyu las/
[4529] 'od kyi yang zhun bcu bdun bshad/
[4530] /rang shar ba dang rang grol dang*/
[4531] /rang byung nyid dang rtsal rdzogs dang*/
[4532] /mdzes ldan dag dang 'phra bkod dang*/
[4533] /mu tig phreng dang yi ge med/
[4534] /dbyings dang thugs kyi me long dang*/
[4535] /nyi zla kha sbyor ngo sprod spras/
[4536] /sku gdung bar dang rin chen spungs/
[4537] /sgron ma 'bar dang klong chen drug
[4538] /de ltar bcu drug rim pa rnams/
[4539] /thal 'gyur las ni nges 'phros nas/
[4540] /gdul yul sems can rnams la snang*/
[4541] /zhes so/
[4542] /de dag gi gnas nges pa ni/
[4543] mu tig phreng ba las/
[4544] tshig rgyud rim pas gsal bar dbye/
[4545] /spros pa gcod phyir 'khor ba yi/
[4546] /don rnams rgyud kyis grol bar 'gyur/
[4547] /rgya mtsho dang ni nyi ma dang*/
[4548] /seng ge dang ni ri rgyal dang*/
[4549] /'khor lo dang ni lde mig dang*/
[4550] /rang gri dang ni gsal shing dang*/
[4551] /gser zhun dang ni ma bu 'brel/
[4552] /me long dang ni mu tig rgyus/
[4553] /sbrul mdud dang ni khyung chen dang*/
[4554] /chu rgyun dang ni spu gri dang*/
[4555] /rgyal po dang ni bang mdzod dang*/
[4556] /de ltar rnam par phye bas ni/
[4557] /tshig rgyud gsal bar phye ba'o/
[4558] /zhes so/
[4559] /gnyis pa dgos ched rgyas par bshad pa la sde tshan bcu gcig las/
[4560] sde tshan dang po rgyud kyi snying po gsum ni rig pa rang shar/
[4561] rang grol yi ge med pa gsum ste/
[4562] 'di dag gsum shes na rgyal po dmangs la dbang bsgyur ba ltar/
[4563] rgyud spyi'i don la dbang bsgyur ba'o/
[4564] /de yang yi ge med pas rgyud spyi'i man ngag ston/
[4565] de la blon pos kha lo bsgyur ba dang 'dra ba/
[4566] rang shar gyis lta sgom spyod pa'i gzhi 'dzin/
[4567] 'bangs kyis g.yog dang dpya la sogs byed pa ltar/
[4568] rang grol gyis de nyid kyi don 'grol ba'o/
[4569] /de gsum 'dzom pas rgyal khams la mnga' bsgyur pa ltar/
[4570] rgyud sde kun la dbang bsgyur ba'o/
[4571] /gnyis pa rgyud kyi dngas ma gsum ni/
[4572] kun tu bzang po thugs kyi me long*/
[4573] rdo rje sems dpa' snying gi me long*/
[4574] nor bu 'phra bkod gsum ste/
[4575] 'di gsum shes na ri gsum gyi rtser phyin pas/
[4576] dma' ba'i lung pa rnams mthong ba ltar rgyud sde kun gyi khong don shes pa'i dgos pa yod do/
[4577] /gsum pa rgyud kyi me tog gsum ni/
[4578] mu tig phreng ba/
[4579] bkra shis mdzes ldan/
[4580] seng ge rtsal rdzogs te/
[4581] 'di gsum shes na nam mkha' la nyi ma gsum shar bas 'jig rten gyi mun pa sangs pa ltar/
[4582] rgyud kyi don dang tshig la rmongs pa med par rtogs pa'i dgos pa yod do/
[4583] /bzhi pa rgyud kun gyi sdom ni/
[4584] rdzogs pa rang byung ste/
[4585] mkhar gyi rmang 'gram legs par tshud na steng du thog rim pa mang po brtsigs btub pa ltar/
[4586] dbang dang ldan pas thar pa'i gzhi things par shes pa'i dgos pa yod do/
[4587] /lnga pa rgyud kyi snang ba gting rdzogs ni/
[4588] ngo sprod spras pa ste mkhar rtse mor 'byangs nas dmag gis mi tshugs pa ltar 'khor ba'i gnas la mi 'jigs pa'i dgos pa yod do/
[4589] /drug pa ye shes g.yul ldog gi rgyud ni/
[4590] nyi zla kha sbyor te/
[4591] bar dor 'khrul pa ldog pa'i dgos pa yod do/
[4592] /bdun pa yan lag gi rgyud gnyis ni/
[4593] rin po che spungs pa dang*/
[4594] sku gdung 'bar ba ste/
[4595] mkhar la ba gam btags pa ltar/
[4596] /ye shes rang snang du rtogs pas rab tu mdzes pa'i dgos pa yod do/
[4597] /brgyad pa rnal 'byor grol ba'i rgyud ni/
[4598] sgron ma 'bar ba ste/
[4599] rgyal po pho brang gi rtser bzhugs na 'dod dgu 'grub pa ltar/
[4600] 'di shes pas don rnams 'grub pa'i dgos pa yod do/
[4601] /dgu pa snying dang 'dra ba ni/
[4602] klong drug pa ste/
[4603] sgo bsdams pas dgra rkun gyis glags mi mthong ba ltar/
[4604] lta ba rtogs pas gol sgrib dang bar chod med pa'i dgos pa yod do/
[4605] /bcu pa gsang ba rang gzhung ni/
[4606] tha ma lcags ris bskor ba ltar dogs pa thams cad gcod pa sgra thal 'gyur ro/
[4607] /bcu gcig pa mtshon cha lta bu ni/
[4608] nag mo khros ma ste/
[4609] sgo srung bzangs bas gnod byed nang du mi gtong ba ltar/
[4610] /'gal byed cham la 'bebs shing bar chad thams cad bsrung ba'o/
[4611] /
[4612] de dag kyang mu tig phreng ba las/
[4613] rdo rje 'dzin pa nges zung cig
[4614] /rgyud kyi snying po gsum shes na/
[4615] /rgyal blon 'bangs gsum 'dzom pa 'dra/
[4616] /rgyud kyi dngas ma gsum shes na/
[4617] /ri gsum rtser mor phyin pa 'dra/
[4618] /rgyud kyi me tog gsum shes na/
[4619] /mkha' la nyi ma gsum shar 'dra/
[4620] /rgyud kun sdom gcig shes pa ni/
[4621] /mkhar gyi 'gram rdo legs btsud 'dra/
[4622] /snang ba gting rdzogs rgyud shes na/
[4623] /rtse mor 'byongs pa'i mkhar dang 'dra/
[4624] /ye shes g.yul ldog rgyud shes na/
[4625] /phyogs bzhir skar khung btod pa 'dra/
[4626] /yan lag rgyud chen gnyis shes na/
[4627] /phyogs bzhir ba gam btags pa 'dra/
[4628] /rnal 'byor grol ba'i rgyud shes na/
[4629] /rgyal po mkhar gyi rtser bzhag 'dra/
[4630] /snying dang 'dra ba'i rgyud shes na/
[4631] /de la sgo mo dam dkrigs 'dra/
[4632] /gsang ba rang gzhung rgyud shes na/
[4633] /tha ma lcags ris bskor ba 'dra/
[4634] /mtshon cha lta bu'i rgyud shes na/
[4635] /go zhub ldan pas sgo bsrungs 'dra/
[4636] /zhes so/
[4637] /gsum pa go rims nges pas mjug bsdu ba la/
[4638] go rims kyi sde tshan brgyad las/
[4639] dang po rtsa ba'i rgyud gnyis ni/
[4640] rdzogs pa rang byung rtsa ba'i lung brgyad la brten nas/
[4641] phyi spros bcas kyi dbang gis 'gro ba spros pa la dga' ba rnams smin par byed pa dang*/
[4642] yi ge med pa'i rgyud le'u drug pa la brten nas smin pa de grol bar byed pa'i man ngag gi gnad rdzogs par bstan pa'o/
[4643] /gnyis pa bshad rgyud ma bu gnyis ni/
[4644] bshad pa'i rgyud rig pa rang shar le'u brgyad cu rtsa drug pa la brten nas/
[4645] lta sgom spyod pa 'bras bu bzhi'i brjod bya khyad par du gsal ba dang*/
[4646] rig pa rang grol le'u dgu pa la brten nas ma'i sa gcod kyi dmigs bsal bar byed pa'o/
[4647] /gsum pa yan lag gi rgyud gnyis ni/
[4648] rin po che spungs pa le'u lnga pa la brten nas/
[4649] yon tan rang la rdzogs par bstan pa dang*/
[4650] sku gdung 'bar ba le'u gsum pa la brten nas snga phyi lus ngag yid kyi rtags bstan pa'o/
[4651] /bzhi pa lung rigs gsal ba'i rgyud gnyis ni/
[4652] sgra thal 'gyur le'u drug pa la brten nas sde snod thams cad kyi rtsa bar bstan pa dang*/
[4653] bkra shis mdzes ldan le'u bdun pa la brten nas 'khrul pa'i dus la sogs pa ngos gzung ba'o/
[4654] /lnga pa man ngag gi rgyud sde bzhi ni/
[4655] rdo rje sems dpa' snying gi me long le'u brgyad pa la brten nas/
[4656] ngo sprad pa dang phrad pa dang*/
[4657] dbang dang dam tshig la sogs pa bstan pa dang*/
[4658] kun tu bzang po thugs kyi me long le'u bdun pa la brten nas gol sgrib shan phyed par bstan pa dang*/
[4659] ngo sprod spras pa le'u gsum pa la brten nas dpe don rtags la yid ches par bstan pa dang*/
[4660] mu tig phreng ba le'u brgyad pa la brten nas man ngag khrigs chags su bstan pas sangs rgya bar byed pa'o/
[4661] /drug pa dgongs pa rang gnas kyi rgyud gsum ni/
[4662] klong drug pa le'u drug la brten nas rig drug gi skye gnas dag par byas pas khams gsum dong sprugs par bstan pa dang*/
[4663] sgron ma 'bar ba le'u bzhi pa la brten nas sgron ma bzhi dngos su bstan pa dang*/
[4664] nyi zla kha sbyor le'u bzhi pa la brten nas bar do bzhi lam du 'khyer bar bstan pa'o/
[4665] /bdun pa 'jug pa rang grol gyi rgyud gnyis ni/
[4666] seng ge rtsal rdzogs le'u bcu gsum pa brten nas lta ba dbyibs dbyung bar bsten pa dang*/
[4667] nor bu 'phra bkod le'u bcu bzhi pa la brten nas rnal 'byor pa'i lam srol du 'jug par bstan pa'o/
[4668] /brgyad pa mkhas pa cho ga'i rgyud ni/
[4669] dpal nag mo khros ma'i rgyud le'u brgya rtsa brgyad la brten nas bstan pa dam pa bsrung ba'o/
[4670] /de dag kyang mu tig phreng ba las/
[4671] e ma de ltar rgyud kun ni/
[4672] /ngo mtshar mchog tu che bas na/
[4673] /de yi don kun rnam bshad bya/
[4674] /de yang rgyud kyi rim pa ni/
[4675] /rtsa ba'i rgyud chen rnam gnyis kyis/
[4676] /chos kun ngo bo gcig par bshad/
[4677] /bshad rgyud ma mu gnyis kyis ni/
[4678] /lo 'dab rgyas pa'i tshul du bshad/
[4679] /yan lag rgyud ni gnyis dag gis/
[4680] /rgya mtshor gza' skar shar bzhin bshad/
[4681] /lung rigs gsal ba'i rgyud gnyis kyis/
[4682] /me tog kha bye'i tshul du bshad/
[4683] /man ngag rgyud sde bzhi yis ni/
[4684] /'bras bu smin pa'i tshul du bshad/
[4685] /dgongs pa rang gnas rgyud gsum gyis/
[4686] /mthong byed thog gi tshul du bshad/
[4687] /'jug pa rang grol rgyud gnyis kyis/
[4688] /dran gzhi snying gi tshul du bshad/
[4689] /mkhas pa cho ga'i rgyud kyis ni/
[4690] /mel tshe byed pa'i khyi ltar bshad/
[4691] /ces so/
[4692] /de ltar sde tshan brgyad du 'jog pa'i 'thad pa ni/
[4693] de yang rtsa ba'i rgyud gnyis med na/
[4694] sdong po rtsa ba rul bas yal ga 'byung mi srid pa dang 'dra'o/
[4695] /bshad rgyud ma bu gnyis med na/
[4696] de las lo 'dab med pas me tog mi 'byung ba dang 'dra'o/
[4697] /yan lag gi rgyud gnyis med na/
[4698] yan lag med pas lag rdum brag la 'dzegs kyang ltung ba dang 'dra'o/
[4699] /'jug pa rang grol gyi rgyud gnyis med na/
[4700] snying med pa'i ros gzhan gyi don byed mi nus pa dang 'dra'o/
[4701] /lung rigs gsal ba'i rgyud gnyis med na/
[4702] me tog med pas 'bras bu dus su mi smin pa dang 'dra'o/
[4703] /man ngag gi rgyud sde bzhi med na/
[4704] 'bras bu med pas so nam byas pa don med pa dang 'dra'o/
[4705] /dgongs pa rang gnas kyi rgyud gsum med na/
[4706] mig med pa'i mis lam mi shes pas grong khyer 'jug mi nus pa dang 'dra'o/
[4707] /mkhas pa cho ga'i rgyud med na mel tshe byed pa'i khyi med na nor la dgra rkun 'chor ba dang 'dra'o/
[4708] /de ltar brgyad po de med na bstan pa gcig gi cha rkyen ma rdzogs la/
[4709] yod na rdzogs pas brgyad du 'thad cing brgyad du nges la/
[4710] de las mang na mi dgos so/
[4711] /de yang rtsa ba'i rgyud la sogs pa sde tshan brgyad kyi ming don bshad na/
[4712] rtsa ba ni zug pa rtsa ba ltar bshad pas rtsa ba rig par 'du ba la dgongs/
[4713] bshad pa ni rgyas pa lo 'dab ltar bshad pas tshig don bsre ba la dgongs/
[4714] yan lag ni 'dril ba sdong po ltar bshad pas dbyings rig gnyis su med pa la dgongs/
[4715] lung rigs ni/
[4716] gsal ba me tog ltar bshad pas sgron me'i rang ngor 'dzin cing bstan du yod pa la dgongs/
[4717] man ngag ni smin pa 'bras bu ltar bshad pa sku gsum lam du byed pa la dgongs/
[4718] dgongs pa rang gnas ni grol lam mthong byed ltar bshad pas 'bras bu lam du byed pa la dgongs/
[4719] 'jug pa rang grol ni dran rig lam du slong ba skyes bu snying stobs dang ldan pa  ltar bshad pas sgron ma nyid rang ngo sprad pa la dgongs/
[4720] mkhas pa cho ga ni man ngag gi lung rdzogs pa ltar bshad pas bstan pa dam pa bsrungs nas yun ring du gnas pa la dgongs pa'o/
[4721] /de dag gi yig 'bru gnyer na rtsa ba zhes chos kyi rtsa ba rig par 'dus la/
[4722] rig pa'i rtsa ba stong pa ngos gzung dang bral ba'o/
[4723] /rgyud de bzung bas rig pa rang ngo 'phrod/
[4724] bcangs pas ting nge 'dzin rang la gnas/
[4725] bklags pas brjod bya'i don sems la 'char/
[4726] bshad pas mchog dang thun mong gi dngos grub 'thob/
[4727] bsgoms pas 'khor ba dong sprugs/
[4728] mnyan pas gnas skabs kyi ye shes la spyod pa'o/
[4729] /man ngag gi spros pa tshig gi man ngag tshig tu 'chor bas don rang thog tu mi phebs/
[4730] gnad 'dus don gyi man ngag gis tshig la ma brten par sangs rgya ba'o/
[4731] /man ngag rjod byed la brten nas/
[4732] brjod du med pa rig pa'i don rgyud la skye ba'o/
[4733] /bshad pa'i tshig ni/
[4734] tshig gi spros pas la brten nas don spros med kyi ye shes mtshon pa'o/
[4735] /dgongs pa ni/
[4736] thun mtshams las 'das pa'i chos nyid la bar med pa/
[4737] de yang rang la gnas pa las/
[4738] gzhan las byung ba med pa'o/
[4739] /lung ni mi 'gyur zhing brtan pa la yid ches skye ba'o/
[4740] /rig pa ni/
[4741] don de la brten nas rig pa sangs rgyas kyi sar grol bar byed pa'o/
[4742] /gsal ba ni/
[4743] shes pa gsal bas gang du yang mi gnas/
[4744] dbang po gsal bas chos dang chos ma yin pa rnam par phyed pa'o/
[4745] yan dbang po lnga rang yan du bzhag pas tshogs drug gyin 'dar gyur/
[4746] lag de bzung bas khams gsum las 'da' ba'o/
[4747] /'jug pa stong pas snang ba la 'jug pas snang sems kha sbyor/
[4748] snang ba stong pa la zhugs pas yul sems gnyis su med de/
[4749] rang grol bas bcos su med pa'o/
[4750] /mkhas pa ni/
[4751] ma mo'i dus dang gnad la mkhas pas bsam pa tsam gyis bsgrub bya nyams par byed pa dang*/
[4752] las dang de'i kha tshar la mkhas pas yid la brnag pa tsam gyis sngags dang ting nge 'dzin mi dgos par bsgrub bya'i tshe srog choms pa dang*/
[4753] ma mo'i sngags dang ting nge 'dzin la mkhas pas lha nye zhing dngos grub 'byung ba dang*/
[4754] ma mo'i bsnyen sgrub las sbyor la mkhas pas rang gi 'dod pa'i don 'grub pa dang*/
[4755] rdzas dang mchod pa la mkhas pas 'byor ba 'phel zhing bya ba 'grub pa'o/
[4756] /de ltar gtan la phab pa rnams las/
[4757] blo spros pa la dga' ba rnams la thams cad bstan la/
[4758] 'bring po rnams la de rnams sde tshan brgyad du bsdus pa'i rgyud brgyad kyis 'grub cing rab tu gyur pa rnams la rgyud kyi don bsdus pa/
[4759] thabs las phye ba gnyis/
[4760] rang bzhin las phye ba gsum ste lngas chog la/
[4761] yang rab rnams la don dang tshig gi rgyud gnyis bstan zhing*/
[4762] shin tu yang rab spros pa dang bral ba la gzhi'i rgyud rig pa gcig pus 'grub pa yin te/
[4763] rig pa la rgyud thams cad tshang ba'i phyir ro/
[4764] /thal 'gyur las/
[4765] gzhan yang rgyud kyi chos nyid bshad/
[4766] /yang dag chos nyid sgra las thal/
[4767] /rang gi ngo bo yi ge med/
[4768] /rang rig ye shes sgron 'od 'bar/
[4769] /chos nyid dag pas bkra shis mdzes/
[4770] /lta ba 'jigs bral seng rtsal rdzogs/
[4771] /rang rig smin pas rdzogs rang byung*/
[4772] /lu gu rgyud 'brel mu tig phreng*/
[4773] /nyams kyi snang ba nor 'phra bkod/
[4774] /rang gnas stong pa snying me long*/
[4775] /gol sa rang chod thugs me long*/
[4776] /gzhan las ma byung rang shar nyid/
[4777] /rang byung yin pas rang grol la/
[4778] /dbyings su gcig pas klong yang drug
[4779] /yon tan rdzogs pas rin chen spungs/
[4780] /rang rig bstan pas ngo sprod spras/
[4781] /snang ba dag pas nyi zla sbyor/
[4782] rig pa smin phyir sku gdung 'bar/
[4783] /'di dag rnams kyang gzhi las shar/
[4784] /ces gsungs so/
[4785] /yang na spros bcas rnams la gzhi dang snying po'i rgyud thig le skor thams cad do/
[4786] /'bring la bcu bdun no/
[4787] /rab la rang byung sa bon gyi rgyud gcig pu'o/
[4788] /rtse mo rnams la 'das rjes gsum gyi grol bar bshad de/
[4789] a ti bkod pa chen po las/
[4790] /de yi don tshig rnam spros pas/
[4791] /spros bcas rnams la gzhi snying du'o/
[4792] /spros med rnam grangs bcu bdun no/
[4793] /shin tu spros pa med nyid na/
[4794] /rdo rje bkod pa nyid yin no/
[4795] /rab tu spros dang bral ba la/
[4796] /'das rjes gsum gyis grol ba yin/
[4797] /ces pa bzhin no/
[4798] /spyi don gnyis pa bshad thabs kyi yan lag nges pa la gsum ste/
[4799] ji ltar bshad pa'i tshul/
[4800] gleng gzhi nges pa'i rnam grangs/
[4801] dam pa nges pa'i lung bstan no/
[4802] /dang po la gsum ste/
[4803] bshad thabs kyi khog dbub pa/
[4804] ji ltar bshad pa'i tshul nges pa/
[4805] 'phro gzhi yi ge'i sgra don bshad pa'o/
[4806] /dang po ni/
[4807] spyir bshad lugs mang yang bsdu na gsum du nges te/
[4808] rig pa rang grol las/
[4809] bstan pa'i rgyal po'i bshad lugs kyang*/
[4810] /gnas skabs 'di ltar bshad pa'o/
[4811] /lung ltar bshad dang rgyud ltar bshad/
[4812] /man ngag ltar du bshad pa gsum/
[4813] /'jug pa'i sgo las shes par bya/
[4814] /zhes so/
[4815] /de la lung ltar bshad na phun sum tshogs pa lngas ston pa'o/
[4816] /rgyud ltar bshad na gnas nges pa gsum gyis bshad pa'o/
[4817] /man ngag ni gzhi lam 'bras bu gsum gyis 'chad pa las/
[4818] skabs 'dir gtso bo rgyud ltar bshad pa la gnas gsum ste/
[4819] dbang po rnon po mtshan smos pas rtogs pa'i ngor rgyud kyi mtshan gyi don brjod pa/
[4820] 'bring po rnam grangs tsam smos pas rtogs pa'i ngor gleng gzhi phun sum tshogs pa lngas bstan pa dang*/
[4821] rtul po dpe don dang bcas pas rtogs pa'i ngor lus dngos rgya cher bshad pa'o/
[4822] /dang po ni/
[4823] de nyid las/
[4824] de yang mtshan bshad 'di lta ste/
[4825] /mtshan dang phyag dang dam bca'o/
[4826] /zhes so/
[4827] /gnyis pa ni/
[4828] yang de nyid las/
[4829] gleng gzhi bstan pa 'di lta ste/
[4830] /ston pa yum dang 'khor rnams dang*/
[4831] /yab kyi gleng bslang kun tu shes/
[4832] /zhes so/
[4833] /gsum pa la/
[4834] lus dngos mdor rgyas shin tu rgyas pas bstan la/
[4835] mjug khong don rjes su yi rang dang bcas pa ste/
[4836] rang grol las/
[4837] gzhung la bstan pa 'di lta ste/
[4838] mdo dang rgyas pa chen po dang*/
[4839] /shin tu'ang rgyas pa chen por bshad/
[4840] /de ni gzhung gi tshig tu bstan/
[4841] /mjug gi don ni 'di lta ste/
[4842] /man ngag don gyis bkrol te bshad/
[4843] /rgyud chen de la nges bstan no/
[4844] /gsang sngags kun gyi bshad lugs ni/
[4845] /de bzhin kun la shes par bya/
[4846] /zhes so/
[4847] /de yang bshad thabs kyi yan lag nges pa gnyis kyi tshul las/
[4848] dang po rnam grangs lngas sa bcings te bshad pa ni/
[4849] nyi zla kha sbyor gyi rgyud las/
[4850] rtsa ba'i don gyis mtshan ngos bzung*/
[4851] /yo ga don gyis mjug sgo bstan/
[4852] /dgos ched don gyis rang sar bzhag
[4853] /tshig gi don gyis dkyus nyid sprad/
[4854] /lo rgyus don gyis yid rnams tshim/
[4855] /zhes so/
[4856] /de ltar ma bshad pa'i skyon ni/
[4857] /de nyid las/
[4858] lo rgyus don gyis ma bshad na/
[4859] /gsang chen nges pa'i bka' 'di la/
[4860] /yid mi ches pa'i skyon du 'gyur/
[4861] /rtsa ba don gyis ma bshad na/
[4862] /chos rnams rig par mi 'dus pas/
[4863] /mtha' yas pa yi skyon du 'gyur/
[4864] /yo ga don gyis ma bshad na/
[4865] /theg pa'i ru shan mi phyed pas/
[4866] /che chung rim pa don med 'gyur/
[4867] /dgos chen don gyis ma bshad na/
[4868] /rdzogs chen 'bad rtsol med pa la/
[4869] /don med pa yi skyon du 'gyur/
[4870] /tshig gi don gyis ma bshad na/
[4871] /rgyud rnams rim par gsal ba'i tshe/
[4872] /'bru mi choms pa'i skyon du 'gyur/
[4873] /ces so/
[4874] /legs par bshad pa'i phan yon ni/
[4875] /de nyid las/
[4876] de ltar skyon rnams spangs pas ni/
[4877] /yon tan thams cad rdzogs par 'gyur/
[4878] /ces so/
[4879] /dgos pa ni/
[4880] rig pa rang grol las/
[4881] rang gi grub mtha' skyob pa dang*/
[4882] /gzhan gyi grub mtha' sun 'byin phyir/
[4883] /bshad bya zhes kyang de la bya/
[4884] /zhes so/
[4885] /rnam grangs rgya cher nges pas bshad na/
[4886] sna tshogs rin po che'i dpe nyi shu rtsa gsum/
[4887] dpag bsam ljon pa'i chings lnga ste/
[4888] nyi shu rtsa brgyad kyi tshul du bshad pa ni/
[4889] yang de nyid las/
[4890] stag mo'i mchongs stabs shes rab kyis/
[4891] /don gyis sa chen bcad de bshad/
[4892] /khyung chen mkha' lding lta bu'i blos/
[4893] /don gyi khog rnams phub ste bshad/
[4894] /seng ge'i gdangs skad lta bu'i blos/
[4895] /theg dman zil gyis mnan te bshad/
[4896] /rus sbal nur 'gros lta bu'i blos/
[4897] /yi ge'i 'bru rnams choms par bshad/
[4898] /pho rog sor tog lta bu'i blos/
[4899] /gol sgrib gdar sha bcad de bshad/
[4900] /gyad kyi dor thabs lta bu'i blos/
[4901] /rgyas pa don la bsdus te bshad/
[4902] /glang chen nyal ba lta bu'i blos/
[4903] /lta ba dmigs la btsud de bshad/
[4904] /mkha' lding rgum mthun lta bu'i blos/
[4905] /don gyi dmigs rnams btsal te bshad/
[4906] /glag mo gzan 'jums lta bu'i blos/
[4907] /don la the tshom med par bshad/
[4908] /gna' 'phrug brag 'dzeg lta bu'i blos/
[4909] /mi 'tshams pa dang 'tshams par bshad/
[4910] /mu tig star brgyus lta bu'i blos/
[4911] /man ngag don du bsdebs te bshad/
[4912] /dus kyi 'brug char lta ba'i blos/
[4913] /pha rol sun rnams phyung ste bshad/
[4914] /mtshan ma bud pa lta bu'i blos/
[4915] /sgo mo kun nas bsdus te bshad/
[4916] /dpag bsam ljon shing lta bu'i blos/
[4917] /shin tu rgyas pa chen por bshad/
[4918] /mkha' gsal nyi ma lta bu'i blos/
[4919] /thams cad yongs la khyab par bshad/
[4920] /gting gsal zla ba lta bu'i blos/
[4921] /'khor ba mya ngan 'das par bshad/
[4922] /seng ge bzhugs tshul lta bu'i blos/
[4923] /sgom pa'i don dang bstun te bshad/
[4924] /ngang mo mthun 'gros lta bu'i blos/
[4925] /don gyi khog phub bsdebs te bshad/
[4926] /bar snang 'ja' tshon lta bu'i blos/
[4927] /chos dbyings rgyan dang bcas par bshad/
[4928] /spu gri so 'debs lta bu'i blos/
[4929] /lta ba la shan phye ste bshad/
[4930] /me long dkyil 'khor lta bu'i blos/
[4931] /rgyu rkyen gnyis dang bcas te bshad/
[4932] /bar snang glog 'gyu lta bu'i blos/
[4933] /tshig re don res myur bar bshad/
[4934] /nam mkha' stong pa lta bu'i blos/
[4935] /rgya che thug pa med par bshad/
[4936] /zug pa rtsa ba lta ba'i blos/
[4937] /rig pa'i dngos po bstan te bshad/
[4938] /'dril ba sdong po lta bu'i blos/
[4939] /chos rnams don la dril te bshad/
[4940] /gyes pa yal ga lta bu'i blos/
[4941] /gdams ngag don gyis btab ste bshad/
[4942] /rgyas pa lo 'dab lta bus blos/
[4943] /nyi shu rtsa gcig lta bur bshad/
[4944] /gsal ba me tog lta bu'i blos/
[4945] /sgron ma rnam pa gnyis ltar bshad/
[4946] /smin pa 'bras bu lta bu'i blos/
[4947] /'bras bu rgyur mi ldog par bshad/
[4948] /de la sogs pa'i bshad thabs rnams/
[4949] /rim pa bzhin du shes par bya/
[4950] /zhes so/
[4951] /de ltar bshad cing nyan pa'i dus na/
[4952] /'chad pa po ston pa kun tu bzang po'am/
[4953] rdo rje 'chang ngam/
[4954] rdo rje sems dpar bsgoms la/
[4955] chos kyi 'od zer nam mkha' khyab par spros pas/
[4956] zhing gi rdul snyed kyis 'gro ba rnams kyis thos te/
[4957] /ma rig pa'i gnyid sangs/
[4958] ye shes kyi don rnyed/
[4959] thar pa'i lam la 'khod/
[4960] tshig don gyi gnas rtogs par bsam zhing*/
[4961] nyan pa po rigs kyi sems dpa' dang*/
[4962] sems ma dang*/
[4963] mkha' 'gro'i snang bar shes pas/
[4964] sbyor ba sems kyi dam pa 'od gsal rtogs pa la dmigs nas/
[4965] bdag dang mtha' yas sems can rnams/
[4966] /ye nas sangs rgyas yin pa la/
[4967] /yin par shes pa'i bdag nyid du/
[4968] /byang chub mchog tu sems bskyed do/
[4969] /zhes pa dang*/
[4970] dngos gzhi 'og min gyi zhing na snang la rang bzhin med pa'i dkyil 'khor phun sum tshogs pa lnga'i chos kyi 'khor lo 'byung ba dang*/
[4971] rjes la sems can dang bstan pa yun du gnas pa'i phyir bsngo ba ste/
[4972] sangs rgyas bstan pa dar zhing rgyas par shog
[4973] /sems can thams cad bde zhing skyid par shog
[4974] /nyin dang mtshan du chos la spyod par shog
[4975] /rang gzhan don gnyis lhun gyis grub par shog
[4976] /ces brjod par bya'o/
[4977] /don gsum pa 'phro gzhi yi ge'i sgra don bshad pa la gnyis te/
[4978] yi ge sprin gyi ngo bo spyir bstan pa dang*/
[4979] gnas nges pa bye brag tu bshad pa'o/
[4980] /dang po la bzhi ste/
[4981] gnas lug don gyi yi ge
[4982] lus gnas rtsa'i yi ge
[4983] /brjod pa sgra'i yi ge
[4984] /mthar phyin 'bras bu'i ge'o/
[4985] /dang po ni/
[4986] sems nyin rang bzhin gyis 'od gsal ba rang byung gi ye shes rtag chad 'gro 'ong las 'das pa'i ngo bo ni/
[4987] dbyings don dam pa chos nyid kyi yi ge zhes bya ste/
[4988] sgyu 'phrul gsang snying las/
[4989] sems nyid yi ge'i rang bzhin te/
[4990] /yi ge yid bzhin rin chen sprin/
[4991] /ces so/
[4992] /gnyis pa ni/
[4993] lus kyi rtsa 'khor lo bzhi'i dbus na ro rkyang kun 'dar ma gsum ka ba'i tshul du yod pa'i nang na/
[4994] A+oM AHhU~M ste rang byung gi ye ge gsum kha dog dkar dmar mthing gsum du gnas pas/
[4995] phyir lus ngag yid gsum/
[4996] nang du nyon mongs pa dug gsum/
[4997] gsang bar sku gsung thugs gsum gyi rten byed pa/
[4998] 'od zer lnga'i mdangs dang bcas pa yod la/
[4999] 'khor lo bzhi'i rtsa 'dab rnams na yab dang yum thabs dang shes rab kyi yi ge dbyangs yig bcu drug dang*/
[5000] gsal byed
[5001] sum cu rtsa bzhi la/
[5002] rkyang pa dang*/
[5003] nyis brtsegs dang*/
[5004] 'dogs dang*/
[5005] yan lag tu phye bas brgyad khri bzhi stong gnas pa kun gyis/
[5006] phyir lus kyi phung po khams dang skye mched kyi rten byed pas/
[5007] smra ba dang brjod pa 'byung ba'i rgyu byed la/
[5008] nang du nyon mongs pa rtog tshogs brgyad khri bzhi stong gi rten byed pas/
[5009] /nyin mtshan du rnam rtog du ma 'phro ba'i rten byed cing*/
[5010] gsang bar de nyid dag dus chos kyi sgo de snyed 'byung ba'i rten byed pa'o/
[5011] /de yang gsal byed re re la dbyangs yig bcu drug gi sgra nye bar gnas pas/
[5012] yi ge'i gzugs kyang de nyid kyi sgra gang byung brtsegs mar yod de dper na/
[5013] ka kA zhes pa ni/
[5014] khong na srog a yod pas a A zhes bya ba yin te/
[5015] mtshan brjod las/
[5016] a ni yig 'bru kun gyi mchog
[5017] /khong nas 'byung ba skye ba med/
[5018] /ces so/
[5019] /ki kI ni i I'o/
[5020] /ku kU ni u U'o/
[5021] ke kai ni e ai'o/
[5022] ko kau ni a au'o/
[5023] /kra kra ni ra ra'o/
[5024] ri rI dang li lI ni srog a yod pas ki kIr bsdus la/
[5025] aM aHni kaM kaHzhes bya ba'o/
[5026] /de dag gi rtsa yig la yi ge nyis brtsegs k+ka zhes pa ni chen po yin la/
[5027] g+ha dz+ha d+ha b+ha zhes pa lta bu ni mthug po'o/
[5028] /sum brtsegs dang lnga brtsegs la sogs pa ni/
[5029] dbyings gcig pa'i yi ge zhes bya ste/
[5030] /mthun pa rnams gcig tu bklag la/
[5031] mi mthun pa so sor phral nas klog pa'o/
[5032] /rtsa rnams na de ltar yod de sku gsung thugs dang ye shes lnga la sogs tha dad pa'i dbyings la/
[5033] yi ge dang de dang mtshungs pa 'od lnga'i snang ba can spus bris pa tsam re dwangs ma dkar dmar dang rlung gi dbus na rang gsal du yod do/
[5034] /da lta rtsa yig gsal ba rnams ni/