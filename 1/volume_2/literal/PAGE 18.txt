[934] la-la yul/
[935] la-la thabs/
[936] la-la snang-ba/
[937] la-la she-rab yin-pas longs-sku zhes chun-gcig tu bshad-pa yin-no
[938] /gnyis-pa nges-tshig ni/
[939] yon-tan du longs-pa dang*/
[940] 'od-gsal dag-pa la spyod-pa dang*/
[941] don gnyis lhun-gyis rdzogs-pa dang*/
[942] ye-shes tshad du phyin-pa dang*/
[943] mtshan-dpe 'od-zer snang-ba'i sku dang lnga'i sgras longs-spyod rdzogs-pa'i sku zhes brjod de/
[944] rang-shar las/
[945] chos-nyid stong-pa'i ngang-du gnas-pas longs/
[946] /gsal la ma 'dres kun la khyab-pas longs/
[947] /ye-shes lnga la 'du 'bral med-par nags-pas longs/
[948] /kun dang mi mnyam so-so'i mtshan dang ldan-pas longs/
[949] /thabs dang she-rab 'du 'bral med-par gnas-pas longs/
[950] /snang-ba lnga nyid mtshan-ma med-par gnas-pas spyod/
[951] /'dzin-pa med-par rang-gsal kun la rol-pas spyod/
[952] /sang-nge sal-le kun la snyoms-par gnas-pas spyod/
[953] /lhang-nge lhan-ne yul la gnas shing sprul-pa 'gyed-pas spyod/
[954] /sku gnyis la dgongs-pas mthar-phyin rol-pas spyod/
[955] /sang-nge sal-le kun la snyoms-par gnas-pas spyod/
[956] /lhang-nge lhan-ne yul la gnas shing sprul-pa 'gyed-pas spyod/
[957] /sku gnyis don la dgongs-pas mthar-phyin rol-pas spyod/
[958] /'dzin-med sa la gnas shing sprul-pa phyogs-bcur mdzad-pas spyod/
[959] /thams-cad 'byung zhing bskyed dang spyod-pa'i mthar-phyin yin-pas spyod/
[960] /phyi nang gsang-ba'i bya-ba kun las 'das-pas rdzogs/
[961] /dmigs-med don la cig-car snang-bas rdzogs/
[962] /phyogs-su ma lhung 'gro 'ong med-pas rdzogs/
[963] /byas-pa ma-yin ngang las byung-bas rdzogs/
[964] /bya-ba thams-cad kun las 'das-pas rdzogs/
[965] /stong-pa'i ye-shes rang la chas-pa'o
[966] /stong-nyid ma 'gags so-sor gsal-bas pa'o
[967] /ye-shes ma 'gags thabs la rol-pas pa'o
[968] /gsal la mi-rtog 'dzin-pa med-pas pa'o
[969] /rgyan dang cha-lugs mtshan-nyid 'dzin-pas pa'o
[970] /'dzin-med rang-gsal ngo-bor gnas-pas sku/
[971] /kha-dog so-so'i mtshan-nyid 'dzin-pas sku/
[972] /rdo-rje'i don-nyid don dang ldan-pas sku/
[973] /don-rtags rang-rang mtshan dang ldan-pas sku/
[974] /phyi dang nang med kun-tu gsal-bas sku/
[975] /ngo-bo 'gyur-med kha-dog gsal-bas sku/
[976] /rang-bzhin thugs-rje phyogs-bcur 'char-bas sku/
[977] /zhes so/
[978] /gsum-pa mtshan-nyid ni/
