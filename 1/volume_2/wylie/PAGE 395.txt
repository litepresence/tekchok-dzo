[16352] bla ma snga rabs pa dag na re/
[16353] 'bras bu ma yin zer ba ni/
[16354] 'bras bu sku gsum du zhen pa'i mthar 'dzin dang bral bar byed pa la dgongs pa'am/
[16355] skor gsum la sbubs mthar thug tu 'dod pa de dgag pa la dgongs pa'o zhes 'gal spong mdzad nas/
[16356] don la 'bras bur 'jog pa'ang*/
[16357] ka dag gi nang dbyings kyi ngo bo ma dgongs pa'i rnam 'gyur yin pas shin tu nor te mi legs so/
[16358] /'dir sngar khas blangs pa bzhin lam snang yang yin la/
[16359] 'bras bu yang yin pa mi 'gal par 'dod de/
[16360] dang po la lam snang yin te lhun grub kyi sbubs ka dag chen po de don gyi 'bras bu khang pa lta bu las/
[16361] der 'jug pa dang de nas phyir mched pa gzhi ka dag las phyir snang du 'char dgos pa'i phyir ro/
[16362] /'char tshul ngo bo skur gnas pa las 'char ro/
[16363] /lam snang la gnyis yod de/
[16364] rang nyid sangs rgyas bsgrub pa'i lam 'bras bu'i sngon rol pa rnams dang*/
[16365] rang nyid sangs rgyas grub zin nas gdul bya 'dren pa'i lam sku mngon par snang bas don mdzad pa'o/
[16366] /de las 'dir mi slob pa'i lam snang du 'dod pas sku gsum lam snang yin pa dang*/
[16367] 'bras bu yin pa gnyis 'gal la 'brel ba grub pa'i don to/
[16368] /rnam par grol ba'i chos sku nang dbyings las sku gsum phyir snang lam du shar bas sku dang ye shes kyi rnam 'phrul snang ba yang*/
[16369] chos sku ye shes kyi thugs/
[16370] longs sku de'i sku/
[16371] sprul sku mdzad par snang bas don 'byung ba'i phyir ro/
[16372] /de'ang nang gsal 'char gzhi'i sku dang ye shes 'du 'bral med pa rdo rje sems dpa'i chos nyid dang*/
[16373] de las phyir gsal du sku gsum gyi lam snang rang du shar ba gnyis rig pa'i ngang du 'dra yang*/
[16374] phyi nang gi khyad par phye la/
[16375] rang snang gi cha las gdul bya'i snang ngor longs sprul 'char bas don mdzad pa'ang*/
[16376] rig pa'i rol par gcig kyang*/
[16377] rang snang gdul byas mi mthong la/
[16378] de las shar ba de mthong ba'i khyad yod pas 'dra gnyis shan phyed par bstan pa yang*/
