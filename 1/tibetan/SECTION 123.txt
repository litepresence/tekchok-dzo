1. མཁར་ལ་བ་གམ་བཏགས་པ་ལྟར།
2. །ཡེ་ཤེས་རང་སྣང་དུ་རྟོགས་པས་རབ་ཏུ་མཛེས་པའི་དགོས་པ་ཡོད་དོ།
3. །བརྒྱད་པ་རྣལ་འབྱོར་གྲོལ་བའི་རྒྱུད་ནི།
4. སྒྲོན་མ་འབར་བ་སྟེ།
5. རྒྱལ་པོ་ཕོ་བྲང་གི་རྩེར་བཞུགས་ན་འདོད་དགུ་འགྲུབ་པ་ལྟར།
6. འདི་ཤེས་པས་དོན་རྣམས་འགྲུབ་པའི་དགོས་པ་ཡོད་དོ།
7. །དགུ་པ་སྙིང་དང་འདྲ་བ་ནི།
8. ཀློང་དྲུག་པ་སྟེ།
9. སྒོ་བསྡམས་པས་དགྲ་རྐུན་གྱིས་གླགས་མི་མཐོང་བ་ལྟར།
10. ལྟ་བ་རྟོགས་པས་གོལ་སྒྲིབ་དང་བར་ཆོད་མེད་པའི་དགོས་པ་ཡོད་དོ།
11. །བཅུ་པ་གསང་བ་རང་གཞུང་ནི།
12. ཐ་མ་ལྕགས་རིས་བསྐོར་བ་ལྟར་དོགས་པ་ཐམས་ཅད་གཅོད་པ་སྒྲ་ཐལ་འགྱུར་རོ།
13. །བཅུ་གཅིག་པ་མཚོན་ཆ་ལྟ་བུ་ནི།
14. ནག་མོ་ཁྲོས་མ་སྟེ།
15. སྒོ་སྲུང་བཟངས་བས་གནོད་བྱེད་ནང་དུ་མི་གཏོང་བ་ལྟར།
16. །འགལ་བྱེད་ཆམ་ལ་འབེབས་ཤིང་བར་ཆད་ཐམས་ཅད་བསྲུང་བའོ།
17. །
18. དེ་དག་ཀྱང་མུ་ཏིག་ཕྲེང་བ་ལས།
19. རྡོ་རྗེ་འཛིན་པ་ངེས་ཟུང་ཅིག
20. །རྒྱུད་ཀྱི་སྙིང་པོ་གསུམ་ཤེས་ན།
21. །རྒྱལ་བློན་འབངས་གསུམ་འཛོམ་པ་འདྲ།
22. །རྒྱུད་ཀྱི་དངས་མ་གསུམ་ཤེས་ན།
23. །རི་གསུམ་རྩེར་མོར་ཕྱིན་པ་འདྲ།
24. །རྒྱུད་ཀྱི་མེ་ཏོག་གསུམ་ཤེས་ན།
25. །མཁའ་ལ་ཉི་མ་གསུམ་ཤར་འདྲ།
26. །རྒྱུད་ཀུན་སྡོམ་གཅིག་ཤེས་པ་ནི།
27. །མཁར་གྱི་འགྲམ་རྡོ་ལེགས་བཙུད་འདྲ།
28. །སྣང་བ་གཏིང་རྫོགས་རྒྱུད་ཤེས་ན།
29. །རྩེ་མོར་འབྱོངས་པའི་མཁར་དང་འདྲ།
30. །ཡེ་ཤེས་གཡུལ་ལྡོག་རྒྱུད་ཤེས་ན།
31. །ཕྱོགས་བཞིར་སྐར་ཁུང་བཏོད་པ་འདྲ།
32. །ཡན་ལག་རྒྱུད་ཆེན་གཉིས་ཤེས་ན།
33. །ཕྱོགས་བཞིར་བ་གམ་བཏགས་པ་འདྲ།
34. །རྣལ་འབྱོར་གྲོལ་བའི་རྒྱུད་ཤེས་ན།
35. །རྒྱལ་པོ་མཁར་གྱི་རྩེར་བཞག་འདྲ།
36. །སྙིང་དང་འདྲ་བའི་རྒྱུད་ཤེས་ན།
37. །དེ་ལ་སྒོ་མོ་དམ་དཀྲིགས་འདྲ།
38. །གསང་བ་རང་གཞུང་རྒྱུད་ཤེས་ན།
39. །ཐ་མ་ལྕགས་རིས་བསྐོར་བ་འདྲ།
40. །མཚོན་ཆ་ལྟ་བུའི་རྒྱུད་ཤེས་ན།
41. །གོ་ཞུབ་ལྡན་པས་སྒོ་བསྲུངས་འདྲ།
42. །ཞེས་སོ།
43. །གསུམ་པ་གོ་རིམས་ངེས་པས་མཇུག་བསྡུ་བ་ལ།
44. གོ་རིམས་ཀྱི་སྡེ་ཚན་བརྒྱད་ལས།