1. འདུ་བྱེད་ལས་རྩ་བ་དང་ཡན་ལག་གི་ཉོན་མོངས་པ་འཕེལ་ཞིང༌།
2. ཁམས་བཅོ་བརྒྱད་ཀྱི་སྤྲོས་འགྱུར་ལས་འཕེལ་ལོ།
3. །དེ་ནས་བྱུང་བཞི་སོ་སོའི་ནུས་པ་འི་སྟོབས་ཟད་ནས།
4. འབྱུང་བ་གཉིས་གཉིས་འདུས་པས་དྲན་པ་འདུས་པའི་འཁོར་ལོ་ལ་རྩ་རེ་རེ་ལས་མཆེད་པ་སྐྱོད་པའི་རྩ་རེ་རེ་སྟེ་བཅུ་དྲུག་ཏུ་འཕེལ་བ་ནི་དབང་བཅུ་དྲུག་གི་འཕེལ་སྟོན་པའོ།
5. །དེ་དག་རེ་རེའི་ནང་དུ་རང་བཞིན་རྩ་གནས་ཀྱི་ཡི་གེ་རེ་རེ།
6. དེ་བརྟན་པ་འོད་ལྔའི་གོང་བུ་རེ་རེ།
7. དེ་བརྟེན་པའི་ཀུན་བཟང་ཡབ་ཡུམ་གཉིས་གཉིས་སུ་གནས་སོ།
8. །དེའང་རྩས་ལུས་བརྟེན།
9. ལུས་ཀྱིས་འབྱུང་བ་བརྟེན།
10. ཡི་གེས་འཁོར་ལོའི་ཆོས་བརྟན།
11. འོད་ཀྱིས་ཡེ་ཤེས་བརྟེན།
12. ཀུན་བཟང་ཡམ་གྱིས་སྐུ་གསུམ་བརྟེན་པའོ།
13. །ཡེ་ཤེས་དང༌།
14. སྐུ་དང༌།
15. ཆོས་ཉིད་དང༌།
16. འོད་རང་གི་ངོ་བོར་བཞུགས་པ་བཞི་ལ་བརྟེན་ནས་དབང་བཞིའི་འབྲས་བུ་ཚད་དུ་ཕྱིན་པའོ།
17. །དྲན་པ་འདུས་པའི་འཁོར་ལོ་རྩ་བཅུ་དྲུག་གི་ནང་ན།
18. སེམས་བཅུ་དྲུག་བརྟེན་ནས་གནས་པའོ།
19. །དེ་ཡང་སེམས་དང༌།
20. སེམས་ཉིད་ཀྱི་དབྱེ་བ་ལས།
21. དང་པོ་སེམས་ལ་སྡུད་པ་ཆུའི་སེམས་ཀྱིས་དྲན་པ་བསམ་གྱི་གཞི་འཛིན།
22. བརྟན་པས་སེམས་ཀྱི་ཚོགས་པ་སྡུད།
23. །འཕྲོ་བ་མེའི་སེམས་ཀྱིས་ཡུལ་ལ་སྤྲོ།
24. །ཡང་བ་རླུང་གི་སེམས་ཀྱིས་སྐྱོད་པར་བྱེད་པའོ།
25. །སེམས་ཉིད་ལ།
26. སྐྱེ་མེད་དོན་གྱི་སེམས་ཉིད།
27. འགག་མེད་དྲན་པའི་སེམས་ཉིད།
28. འགྱུར་མེད་དཔེ་དོན་འདྲེས་པའི་སེམས་ཉིད།
29. རང་རྫོགས་དངོས་དོན་གང་དུ་ཡང་མ་ཕྱེ་བའི་སེམས་ཉིད་དོ།
30. དྲན་པ་ལ་སེམས་དང༌།
31. ཡིད་གཉིས་ལས།
32. སེམས་ཀྱི་དྲན་པ་ནི་བཤད་པ་བཞིན་ནོ།
33. །ཡིད་ཀྱི་དྲན་པ་དྲུག་སྟེ།
34. ཀུན་ཏུ་ཚོལ་བྱེད་ཀྱི་དྲན་པ་དག་པ་ལྷའི་སྐུར་གསལ་ལ།
35. མ་དག་པ་ལྷའི་འགྲོ་བར་འཕེན་ཞིང།
36. ཕྱིན་ཅི་ལོག་ན་ལོག་སྲེད་ཅན་གྱི་ལུས་སུ་འཕེན་ནོ།
37. །གཏན་ལ་འབེབས་པའི་ཡིད་ཀྱི་དྲན་པ་དག་པས་རིགས་འཛིན་གྱིས་ཐོབ།
38. མ་དག་པས་ལྷ་མིན་དུ་སྐྱེ།
39. ཕྱིན་ཅི་ལོག་ན་སྨེ་ཤ་ཅན་གྱི་རིགས་སུའོ།
40. །ངེས་པར་འཇོག་པའི་ཡིད་ཀྱི་དྲན་པ་དག་པས་མཁའ་སྤྱོད།