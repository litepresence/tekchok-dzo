1. རྩ་བའི་ཡི་གེ་དང་པོའི་མ་འཁོར་བའི་ཆ་ལ་བཤད་ལ།
2. དེ་ལ་འདོགས་གང་བྱུང་བ་དེ་ཕན་ཆད་མྱ་ངན་ལས་འདས་པའི་གནས་ཡིན་པས།
3. བརྗོད་པ་ནའང་འདོགས་མ་དེ་ལ་སྦྱར་ཏེ་མཉམ་དུ་ཀློག་པའོ།
4. །ཡི་གེའི་ངོ་བོ་དང་འདོགས་ཡན་ལག་འཁོར་འདས་ཀྱི་གནས་སོ།
5. །ཡང་མ་མོའི་ཡི་གེའི་ལོངས་སྤྱོད་དུ་འདོགས་དང་ཡན་ལག་རྣམས་བྱུང་བའོ།
6. །དེ་ལ་མ་མོའི་གོང་ན་ཡོད་པའི་འདོགས་ཀྱི་གུ་གུ་འོད་ཀྱི་ཡི་གེའོ།
7. །འགྲེང་བུ་ལམ་མོ།
8. །ན་རོ་དབྱིངས་སོ།
9. །ཀླད་ཀོར་ཆོས་ཉིད་ཀྱི་ཡི་གེའོ།
10. །དེ་ལྟར་གོང་ན་ཡོད་པ་བཞི་པོ་དེ་ལ་སྒྲོན་མའི་ཡི་གེ་ཞེས་བྱ་སྟེ།
11. སྒྲོན་མ་བཞི་ལུས་ཀྱི་གོང་མགོའི་མིག་ནས་འཆར་བ་དང་འདྲའོ།
12. །འོག་གི་འདོགས་ནི་གཞིའི་གེའོ།
13. །ཡ་བཏགས་ཁྱབ་པའི་ཡི་གེའོ།
14. །ར་བཏགས་འཆར་བའི་ཡི་གེའོ།
15. །ཞབས་ཀྱུ་ཐུགས་རྗེའི་ཡེ་གེའོ།
16. དེ་དག་ཀྱང་རང་ཤར་ལས།
17. ཡི་གེའི་གནས་དང་ལོངས་སྤྱོད་ཀྱང༌།
18. འདི་ལྟར་ཀུན་ལ་ཤེས་པར་བྱ།
19. དེ་ལ་འདོགས་དང་ཡན་ལག་ནི།
20. གུ་གུ་འོད་ཀྱི་ཡིག་རེ་བཤད།
21. །འགྲེང་བུ་ལམ་གྱི་ཡི་གེར་བཤད།
22. །ན་རོ་དབྱིངས་ཀྱི་ཡི་གེར་བཤད།
23. །ཀླད་ཀོར་ཆོས་ཉིད་ཡི་གེར་བཤད།
24. །དེ་ནི་གོང་གི་ཡི་གེ་བཞི།
25. །སྒྲོན་མའི་ཡི་གེར་འདོད་པའོ།
26. །ཞབས་ཀྱུ་ཐུགས་རྗེའི་ཡི་གེར་བཤད།
27. །ཡ་བཏགས་ཁྱབ་པའི་ཡི་གེར་བཤད།
28. །ར་བཏགས་འཆར་བའི་ཡི་གེར་བཤད།
29. །དེ་ལ་འདོགས་ནི་གང་བྱུང་བ།
30. །འདོགས་དང་སྦྱར་ཏེ་བཤད་པའོ།
31. །ཞེས་སོ།
32. །དེ་ཡང་ཡི་གེ་དེ་ལྟ་བུའི་ཚོགས་པ་ནི་བརྡ་ཡིན་ཏེ།
33. དཔེར་ན་མི་འགའ་ཞིག་གི་འཕྲིན་རིམ་པ་མང་པོ་ལ་སོར་མོ་རྣམས་ལ་སྐུད་པ་མང་པོ་བཏགས་པ་དང་འདྲ་ལ།
34. དོན་ནི་འཁོར་འདས་ཀྱི་ཆོས་གཞི་ལམ་འབྲས་བུ་དབྱིངས་དང་ཡེ་ཤེས་ལ་སོགས་པ་མཚོན་པ་ཡིན་ནོ།
35. །ལྔ་པ་དེ་དག་གི་བརྗོད་ཚུལ་བསྟན་པ་ལ་གཉིས་ཏེ།
36. གནས་དང་བརྗོད་ཚུལ་སྤྱིར་བསྟན་པ་དང༌།
37. སྒྲ་ཉེ་བར་བརྗོད་པ་བྱེ་བྲག་ཏུ་བཤད་པའོ།
38. །དང་པོ་ལ་གཉིས་ཏེ།
39. ཐུན་མོང་གི་གནས་དགོད་པ་དང༌།