1. བདག་བཙོན་དུ་བཟུང་ནས་འགྲོ་ཟེར་བས།
2. ཡང་ཕ་མ་ན་རེ་འདི་སྐད་ཟེར་རོ།
3. །བུ་དེ་སྐད་མ་ཟེར།
4. བདུད་ཀྱི་ཡུལ་ན་ཨ་ཕྱི་ལིང་ཏོག་ཅན་ཞེས་བྱ་བ་ཡོད་ཀྱིས།
5. དེ་ཁྱོད་ཀྱི་ཨ་ཕྱི་ཡིན་གྱིས།
6. དེ་ལ་མེ་སློངས་ཤིག་བྱས་པས།
7. བུ་ན་རེ་འདི་སྐད་ཅེས་ཟེར་རོ།
8. །ཀྱེ་ཡབ་ཡུམ་བདག་གི་ཡུལ་དེ་མ་ལགས་ཏེ།
9. ཡུལ་དེར་བདག་མཆི་ཡིས།
10. བདག་ལ་གཡོག་པོ་མི་ལྔ་ཐོང་ཞིག
11. ཏིལ་མར་གྱི་རང་ངར་བཏགས་པའི་རལ་གྲི་གཅིག་བསྐུར་ཞིག
12. །མེ་ལོང་ལྔ་བསྐུར་ཞིག་བྱས་པས།
13. ཕ་མ་གཉིས་དགའ་བས་དེ་ལྟར་བྱའོ་ཟེར་ནས།
14. མི་ལྔ་གཡོག་ཏུ་བརྫངས་སོ།
15. །མེ་ལོང་ལྔ་བསྐུར་རོ།
16. །དེ་ནས་ཡང་བུ་ན་རེ་འདི་སྐད་ཅེས་ཟེར་རོ།
17. །ཀྱེ་ཡབ་ཡུམ་བདག་ནི་བདུད་ཀྱི་ཡུལ་ནས་འཐོགས་ན་ཇི་ལྟར་བགྱི་ཞེས་དྲིས་པས།
18. ཕ་མ་གཉིས་ན་རེ།
19. ཡུལ་རིན་པོ་ཆེའི་ཕུང་པོ་ཞེས་བྱ་བ་ན།
20. གདོལ་པ་ཅན་གྱི་མི་བཞི་ཡོད་ཀྱིས་དེ་དག་དམག་ཏུ་སྦྲོན་ལ།
21. མི་གཅིག་གིས་དམག་སྡུས་ཤིག
22. །མི་གཅིག་གིས་ལྕགས་ཁྲོལ་ཞིག
23. །མི་གཉིས་ཀྱིས་སྒོ་ཆོག་ཅིག
24. །དེ་སྐད་ཅེས་ཕ་མ་གཉིས་ཀྱིས་ལུང་བསྟན་པས།
25. བུ་ན་རེ་དེ་ལྟར་བགྱིའོ།
26. །ཨེ་མ་ཧོ་ཟེར་ནས་སོང་བ་ལས།
27. དེ་ནས་བདུད་ཧ་ལི་ཀ་ནག་པོས་མཐོང་སྟེ།
28. འོ་མི་ཤ་བྱུང་བས་འཁོར་རྣམས་ཀྱིས་ཟུངས་ལ་འདི་མ་བཏང་ཞིག་བྱས་པས།
29. བདུད་ཀྱི་མི་ལྔས་བཟུང་ངོ༌།
30. །ཨ་ཕྱི་ལིང་ཐོག་ཅན་གྱིས་ལྕགས་བཅུག་ནས།
31. འཁོར་རྣམས་ལ་འདིས་ངའི་བུ་བསད་པ་ཡིན་པས།
32. འདི་མ་བཏང་ཞིག་བྱས་པས།
33. འཁོར་རྣམས་ན་རེ་དེ་ལྟར་བགྱིའོ་ཟེར་ནས་འགྲོ་བའི་དབང་མ་བྱུང་ངོ༌།
34. །དེ་ནས་ཡང་བུ་དེས་འདི་སྐད་ཅེས་བྱས་སོ།
35. །ཀྱེ་ཨ་ཕྱི་བདག་གིས་ཕ་མ་གཉིས་ཀྱི་ཞལ་ན་རེ།
36. ཁྱོད་ཀྱི་ཨ་ཕྱི་ལིང་ཐོག་ཅན་ཞེས་བྱ་བ་ཅིག་བདུད་ཀྱི་ཡུལ་ན་ཡོད་ཀྱིས།
37. དེ་ནས་མེ་ལོང་ལ་ཤོག་ཟེར་བ་ལགས་ཀྱི།
38. བདག་མ་བཟུང་བར་ཐོང་ཞིག་བྱས་པས་རྒན་མོ་དེ་ན་རེ་ཁྱོད་མི་གཏོང་བ་ཡིན།
39. ངའི་བུ་ཁྱོད་ཀྱི་ཕས་བསད་པ་ཡིན་པས་མི་གཏོང་ཟེར་རོ།
40. །དེ་ནས་ཡང་བུ་དེས་འདི་སྐད་ཅེས་བྱས་སོ།
41. །བདག་མི་གཏོང་ན་དམག་འདྲེན་བྱས་པས།