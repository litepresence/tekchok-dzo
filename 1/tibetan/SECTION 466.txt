1. སྒྲོན་མ་སྤྱིའི་རྟེན་ནི་འཁོར་བ་དབྱིངས་སུ་གྲོལ་བའི་རྟེན་བྱེད་དེ།
2. ཐལ་འགྱུར་ལས།
3. ཡེ་ཤེས་དག་པའི་སྒྲོན་མའི་རྟེན།
4. །སྤྱིན་ནི་རྟེན་དང་བརྟེན་པ་ཡིས།
5. །འཁོར་འདས་ས་བོན་འཕེལ་བར་བྱེད།
6. །ཅེས་སོ།
7. །གཉིས་པ་སོ་སོའི་རྟེན་ལ་བཞི་ལས།
8. རྒྱང་ཞགས་ཀྱི་རྟེན་ནི་དག་མ་དག་གཉིས་སྣང་བའི་མ་དག་པ་དག་པར་གྲོལ་ནས་སྐུ་དང་ཡེ་་ཤེས་ལ་བརྟེན་པ་སྟེ།
9. དེ་ཉིད་ལས།
10. རྒྱང་ཞགས་རྟེན་ནི་སྣང་བ་ལས།
11. །དག་དང་མ་དག་བྱེ་བྲག་གིས།
12. །ལས་དང་ཚོགས་པ་དག་དང་ནི།
13. །སྐུ་དང་ཡེ་ཤེས་ཉིད་ལ་བརྟེན།
14. །ཞེས་སོ།
15. །ཤེས་རབ་ཀྱི་རྟེན་ནི་ཚིག་དོན་ལ་བརྟེན་པ་སྟེ།
16. ཡང་ཐལ་འགྱུར་ལས།
17. ཤེས་རབ་རང་བྱུང་རྟེན་ས་ནི།
18. །ཚིག་དང་ཡིན་མིན་རྟོག་པ་དང༌།
19. །གྲུབ་པའི་མཐའ་དང་ལྟ་སྒོམ་དང༌།
20. །ཆོས་ཉིད་ལ་ནི་བརྟེན་པའོ།
21. །ཞེས་སོ།
22. །ཐིག་ལེ་ནི་ཕྱི་ནང་གི་སྣང་ཤེས་གཉིས་ལ་བརྟེན་ཏེ།
23. དེ་ཉིད་ལས།
24. ཐིག་ལེ་སྟོང་པའི་སྟེན་ས་ནི།
25. རྣམ་ཤེས་ཉིད་དང་བར་སྣང་དང༌།
26. །རྩ་དང་རླུང་དང་ཐིག་ལེ་དང༌།
27. །ཡེ་ཤེས་དག་ལ་བརྟེན་པའོ།
28. །ཞེས་སོ།
29. །དབྱིངས་ནི་ཕྱི་ནང་གི་ཆོས་འོད་དང་སྐུ་ལ་བརྟེན་ཏེ།
30. སྔ་མ་ལས།
31. རྣམ་དག་དབྱིངས་ཀྱི་རྟེན་ས་ནི།
32. །སྨིན་མཚམས་ཉིད་དང་ནམ་མཁའ་དང༌།
33. །འོད་དང་ཐིག་ལེ་དག་དང་ཡང༌།
34. །སྣ་ཚོགས་སྐུ་ལ་བརྟེན་པའོ།
35. །ཞེས་སོ།
36. །བཞི་པ་བརྟེན་དང་ཡུལ་གྱི་ཁྱད་པར་ནི།
37. །ཚུར་སྒྲོན་མ་ལ་སོགས་པར་ལྡན་ཆོས་ཀྱི་ཡོན་ཏན་ལ་རྟེན་དང་བརྟེན་པར་བཞག་ལ།
38. ཕར་དེའི་སྣང་བ་ཤར་ས་ནི་ཡུལ་ཡིན་པའི་ཁྱད་ཡོད་ལ།
39. རྟེན་ས་བརྟེན་ཆོས་བརྟེན་ཚུལ་གསུམ་ཚོགས་པ་རྟེན་ཡིན་ལ།
40. །ཡུལ་ཡུལ་སྣང༌།
41. ཚོགས་པ་གསུམ་འདུས་པ་ཡུལ་གྱི་ཆོས་སོ
42. །ཁྱད་པར་དུ་མིག་རྒྱང་ཞགས་ཀྱི་སྒྲོན་མ་ལ་ཆོས་ཉིད་མངོན་སུམ་སྣང་བ་གོམས་པས་འཁོར་བ་འཇིག་ལ།
43. དེའང་རྟོག་དཔྱོད་ཟད་པ་ཤེས་རབ་ཀྱི་སྒྲོན་མས་རྟོགས་པ་བསྐྱེད།
44. ཐིག་ལེ་སྟོང་སྒྲོན་གྱི་མེ་ཏོག་མཐོང་བས་སྣང་བ་སྤེལ།
45. དབྱིངས་ཀྱི་སྒྲོན་མའི་འོད་གསལ་ཤར་བས་འཁྲུལ་སྣང་སྟོང་སྟེ།