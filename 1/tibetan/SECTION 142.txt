1. ཀཾ་ཀཱ་ཞེས་པའོ།
2. །དེ་ཡང་རྩ་བའི་ཀ་ནི་ཀ་རྐྱང་ལ།
3. ཀླད་ཀོར་ནི་ཀཾ་དུ་བོད་པའོ།
4. །ན་རོ་ལ་སོགས་པ་ནི།
5. རེ་རེ་ལ་ཕྱི་མ་རྣམས་རིང་ཆ་དང་བཅས་པར་བཀླག་གོ
6. །དེ་ནི་རྐྱང་པ་ལ་ཡན་ལག་བཏགས་པའི་དབང་དུ་བྱས་པའོ།
7. །འདོགས་ལ་ཡན་ལབ་བཏགས་པ་ལ་ནི།
8. ༼
9. ཡི་གེ་འདིའི་རིགས་རྣམས་ཟུར་དུ་གཟིགས་པར་ཞུ།
10. བརྩེགས་ཡིག་༣།
11. མཆན།
12. ༽ཀ་ལྟ་བུ་གཅིག་ལ་ན་རོ་གཉིས།
13. གུ་གུ་གཉིས།
14. འགྲེང་བུ་གཉིས།
15. ཞབས་ཀྱུ་གཉིས།
16. ཡ་བཏགས་གཉིས།
17. ར་བཏགས་གཉིས།
18. འདོགས་ཀྱི་ལ་གཅིག
19. ཀླད་ཀོར་དང་རིང་ཆ་གཅིག་ཡོད་ན།
20. རྩ་བའི་ཀ་དང༌།
21. འདོགས་ཀྱི་ལ་གཉིས་ལ་གོང་འོག་གི་ན་རོ་ལ་སོགས་པ་ཕྱེད་མར་བྱིན་ནས།
22. ཀླད་ཀོར་ལ་ལ་བྱིན་ཞིང༌།
23. རིང་ཆའི་གཉིས་ཀ་ལ་ཕན་པའི་རྐྱེན་དུ་སྟེར་བ་ཡིན་ཏེ།
24. དཔེར་ན།
25. ཀཱི་ལཱི་ཀཱོ་ལཱོ་ཀཱེ་ལཱེ་ཀཱུ་ལཱུ་ཀྱཱུ་ལཱུ་ཡ་ཀྲཱ་ལཱ་ར་ལཾ།
26. ཞེས་ལ་དང་ར་སྲོག་མི་མཐུན་པས་ལའི་ཐོབ་མལ་གྱི་ལ་བཏགས་དང་ར་བཏགས་གྲལ་ལ་བཅུག་ལ་བོད་པའོ།
27. །གོང་འོག་གི་ཡན་ལག་ལ་མང་ཉུང་བྱུང་ན།
28. མཉམ་པའི་ལྷག་གང་ཡིན་འདོགས་ཀྱི་ཡི་གེ་ལ་སྦྱིན་ནས་བཀླག་གོ
29. །ཀླད་ཀོར་འདོགས་ལ་དབང་བའོ།
30. །གོང་གི་ན་རོ་ལ་སོགས་པ་གཅིག་ལས་མེད་ན་བརྐྱང་པར་བོད་ཅིང༌།
31. ན་རོ་ལ་སོགས་རྒྱན་གྱི་ཡི་གེ་བཞི་འདོགས་ལ་སྦྱིན་ནོ།
32. །འོག་གི་མཐའ་རྟེན་ཞབས་ཀྱུ་ལ་སོགས་པ་ཚན་པ་རེ་རེ་ལས་མེད་ན།
33. རྩ་བ་ལ་བྱིན་ལ་འདོགས་རྐྱང་པར་བོད་པའོ།
34. །དེ་གཉིས་དེ་གཉིས་ཀྱི་དཔེར་བརྗོད་ན།
35. རིམ་པ་བཞིན་ཀྨོིཾ་ཞེས་པ་ལ།
36. ཀ་མོ་ཀ་མི་ཀ་མེ་མཾ་ཞེས་པ་བཀླག་གོ
37. །ཀཅར་ཞེས་པ་ལ།
38. ཀྲ་ཙ་ཀྱ་ཙ་ཀུ་ཙ་ཞེས་བོད་དོ།
39. །དེའང་རྩ་བའི་ཡི་གེ་ཐོག་མར་སྣ་འདྲེན་པས་འདོགས་ཀྱི་སྔོན་ལ་བོད་པ་ཡིན་ནོ།
40. །ན་རོ་གུ་གུ་འགྲེང་བུ་ཀླད་ཀོར་བཞི་ལ་རྒྱན་གྱི་ཡི་གེ་བཞི་ཞེས་བྱའོ།
41. །ཡ་བཏགས་ར་བཏགས་ཞབས་ཀྱུ་གསུམ་ལ་མཐར་རྟེན་ནམ།
42. རྟེན་གྱི་ཡི་གེ་བཞི་ཞེས་བྱའོ།
43. །རྐྱང་པ་རྣམས་ལ་གུ་གུ་ཉིས་བརྩེགས་བྱུང་ན་དྲང་པོར་གཞག་པ་ཞེས་བྱ་སྟེ།