1. དུས་བཞིའི་རིམ་པ་ལྟར་སྦྱར་ན།
2. དགུན་གྱི་ཟླ་བ་གསུམ་ལ་ཆབ་རོམ་ལྟ་བུའི་རླུང་སྐྱེ་བའི་གནད་ཀྱིས།
3. དེ་ཉིད་མེ་རླུང་དུ་སོང་ན་ཚེའི་དུས་བྱེད།
4. དཔྱིད་ཀྱི་དུས་ན་ས་བོན་ལྟ་བུའི་རླུང་སྐྱེ་བའི་གནད་ཀྱིས་དེ་ཉིད་ཆུའི་རླུང་དུ་འགྱུར་ན་ཚེའི་དུས་བྱེད།
5. དབྱར་གྱི་དུས་ན་མེ་སྟག་ལྟ་བུའི་རླུང་སྐྱེ་བའི་ལས་ཀྱི་གནད་ཀྱིས།
6. དེ་ཉིད་ས་རླུང་དུ་འགྱུར་ན་ཚེའི་དུས་བྱེད།
7. སྟོན་གྱི་དུས་ན་མེ་ཏོག་ལྟ་བུའི་རླུང་གི་ལས་ཀྱི་གནད་ཀྱིས་རླུང་གི་རླུང་དུ་འགྱུར་ན་ཚེའི་དུས་བྱེད་པའོ།
8. །དེ་དག་གི་རིམ་པ་ནི།
9. ཉིན་དུས་མེ་རླུང་དུ་གནས་པས།
10. དེ་ཆུ་རླུང་དུ་འགྱུར་ན་ལུས་ལ་ནད་དུ་འགྱུར།
11. མཚན་དུས་ཆུ་རླུང་དུ་གནས་པས།
12. དེ་ས་རླུང་དུ་གྱུར་ན་ནད་བྱེད།
13. ནང་དུས་ས་ཡིན་པས།
14. དེ་རླུང་གི་རླུང་དུ་འགྱུར་ན་ནད་བྱེད།
15. ནུབ་དུས་རླུང་ཡིན་པས་དེ་མེད་རླུང་དུ་གྱུར་ན་ནད་དུ་འགྲོ་བའོ།
16. །དེ་ཡང་མེ་རླུང་དུ་གནས་གྱུར་པས་མཁྲིས་པའི་ནད་འགྲོ་ལ།
17. ཆུ་ལས་བད་ཀན་དང༌།
18. རླུང་ལས་རླུང་ནད་དང༌།
19. ས་ལས་ལྡན་པ་དང་འདུས་པར་བྱེད་པའོ།
20. །ལྡན་པ་ནི།
21. ནད་གཉིས་འདུས་ལ།
22. འདུས་པ་ནི།
23. གསུམ་པ་ལ་སོགས་པ་འདུས་པའོ།
24. །དེ་ཡང་ཆུའི་རླུང་གིས་ཆུ་སེར་གྱི་མ་དག་པ་དང་དག་བྱེད་དུ་བྱེད་ལ།
25. ཆུའི་སས་ཁྲག་དང་ཤའི་དག་པ་དང་མ་དག་པར་བྱེད།
26. ཆུའི་མེས་ཆུ་འགེགས་ཀྱི་ལས་སྡུད་པ་དང་འབྱེད་པར་བྱེད།
27. ཆུའི་ཆུས་ཁ་ཆུ་དང་མིག་ཆུའི་རྒྱུ་བ་དང་མི་རྒྱུ་བར་བྱེད་དོ།
28. །སའི་སས་ཤ་སྐྱེད་ལ།
29. དེས་ཚིལ་དང༌།
30. རུས་དང༌།
31. རྐང་མར་དང༌།
32. བྱང་སེམས་རིམ་པ་ལྔར་སྐྱེད་དོ།
33. །སའི་ཆུས་ཐིག་ལེའི་ལས་བྱེད་དེ།
34. དངུལ་ཆུའི་དུམ་བུ་ལྟར་གྱུར་པས་བུ་ཚ་མི་འབྱུང་ལ།
35. རྟ་རྔའི་མདུད་པ་ལྟ་བུས་བུ་མོ་དང༌།
36. མིག་ཀ་ཆུང་ལྟ་བུ་ལས་བུ་ཕོར་སྨིན་པའི་ལས་བྱེད་དོ།
37. །སའི་མེས་དྲོད་སྐྱེད་ལ།
38. དེས་སྣོད་དང༌།
39. དོན་དང༌།
40. འཕར་ཤིབ་ཏུ་བྱེད་པས།
41. སྐྱེ་རྒ་ན་འཆི་བཞིའི་ལས་སུ་བྱེད་དོ།
42. །སའི་རླུང་གིས་སྟོབས་དང་མདངས་དང༌།