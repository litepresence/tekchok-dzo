1. རིགས་ཀྱི་སྒོ་ནས་བརྟག་པ་ལ་གསུམ་ལས།
2. ཕྱིའི་རིགས་ནི་རྒྱལ་རིགས་ཀྱིས་བདེ་བར་གཤེགས་པའི་རིགས་ཀྱི་སངས་རྒྱས་འགྲུབ་ལ།
3. རྗེའུའི་རིགས་ཀྱིས་རྡོ་རྗེ་དང༌།
4. དམངས་རིགས་ཀྱིས་རིན་པོ་ཆེ་དང༌།
5. བྲམ་ཟེས་པདྨ་དང༌།
6. གདོལ་པའི་རིགས་ཀྱིས་ལས་ཀྱི་རིགས་ཀྱི་སངས་རྒྱས་འགྲུབ་པའོ།
7. །སངས་རྒྱས་གང་རུང་གཅིག་གིས་འགྲུབ་བོ་སྙམ་ན་མ་ཡིན་ཏེ།
8. རིགས་སོ་སོ་ལ་རིག་མ་ཡང་སོ་སོ་མེད་ན་མི་འགྲུབ་བོ།
9. །སངས་རྒྱས་རིགས་ལྔར་བྱུང་བ་ལྟར་རིགས་ལྔར་ངེས་སོ།
10. །དེ་ལྟར་ཡང༌།
11. དབང་བཀོད་ཆེན་པོ་ལས།
12. སངས་རྒྱས་རིགས་ཀྱང་བྱེ་བྲག་ལས།
13. རིག་མའང་དེ་བཞིན་བྱེ་བྲག་འགྱུར།
14. །ཞེས་སོ།
15. །ནང་གི་རིགས་ནི་གནོད་སྦྱིན་གྱི་བུ་མོ་དང༌།
16. ལྷའི་བུ་མོ་དང༌།
17. ཀླུའི་བུ་བོ་དང༌།
18. ཚངས་པའི་བུ་མོ་དང༌།
19. བརྒྱ་བྱིན་གྱིས་བུ་མོ་ལྔ་ནི་ལས་རྒྱའི་རིགས་ཏེ།
20. རྡོ་རྗེ་མཁའ་འགྲོ་སྡོམ་པ་ལས།
21. ལྷ་དང་ལྷ་མིན་གནོད་སྦྱིན་ནམ།
22. །ཀླུ་དང་བརྒྱ་བྱིན་ཚངས་པ་དང༌།
23. རིགས་ལས་ལྷག་པར་ཕྱག་རྒྱས་ཤིས།
24. །བཀུག་ལ་རང་གིས་ལེགས་པར་སྦྱར།
25. ཅེས་སོ།
26. །སྔོན་ཀོ་ས་ལའི་སློབ་དཔོན་དཔལ་ལྡན་བདེ་བ་ཆེན་པོས་ཚངས་པ་དང་བརྒྱ་བྱིན་ལ་སོགས་པའི་བུ་མོ་བཀུག་ནས་དབང་བསྐུར་བས་དངོས་གྲུབ་བརྙེས་པ་བཞིན་ནོ།
27. །གསང་བའི་རིགས་ནི་བཞི་སྟེ།
28. རིགས་ཅན་བཞིའི་རྩ་ལས་བུད་མེད་རྣམས་མི་འདའོ།
29. །དེའང་དུང་ཅན་མ་དང༌།
30. གླང་སྣ་ཅན་མ་དང༌།
31. པདྨ་ཅན་དང༌།
32. རི་དགས་ཅན་དང༌།
33. བ་གླང་ཅན་མའོ།
34. །དུང་ཅན་མ་ནི།
35. སྐྲ་ནག་ལ་སོ་ལེགས་ཤིང་ཐགས་བཟང༌།
36. གླང་སྣ་མ་སྐྲ་ངན་པ་མདུན་ན་སོ་ལྷག་ཡོད།
37. པདྨ་ཅན་ནི།
38. སྒྲ་སེར་ལ་གཡས་སུ་ལི།
39. རི་དགས་ཅན།
40. སྐྲ་ངན་ལ་དཔྲལ་གདེངས་ཆེ།
41. བ་གླང་ཅན།
42. སྐྲ་བཟང་ལ་དཔྲལ་བ་ན་གཉེར་མ་གྱེན་དུ་འགྲེང་བ་ཡོད་པའོ།
43. །དེའང་པདྨ་ཅན་གྱིས་བདེ་བ་ལྷག་པར་སྐྱེ་བར་བྱེད་ཅིང་ཆོས་ཉིད་གསལ་བའི་གྲོགས་ཏེ།
44. དཔེར་ན་པདྨ་རྒྱས་པ་དང་མ་རྒྱས་པ་ལྟ་བུའི་རྩ་ཡོད་པས།
45. རྩའི་ཁ་འབྱེད་པའི་གདམས་ངག་གཙོ་ཆེའོ།
46. །རི་དགས་ཅན་ནི།