1. རྟོགས་པའི་སྔོན་དུ་རྟོགས་གཞི་ཡོད་ལ།
2. དེ་ནས་རྟོག་པའི་བློ་བྱུང་བའི་ཕྱིར་རྟོགས་པ་ལ་གཞི་མི་ལྟོས།
3. གཞི་ལ་རྟོགས་པའི་བློ་ལྟོས་ཀྱང༌།
4. རྟོགས་པའི་སྔོན་ནས་ཡོད་དགོས་པས་ཁྱབ་བོ།
5. །མ་རྟོགས་ཀྱང་གཞི་ཡིན་ན་གཞི་ཡིན་པར་གང་གིས་ཤེས།
6. བློས་ཤེས་ན་མ་རྟོགས་ཀྱང་གཞི་ཡིན་པ་བུད་དོ།
7. །དེ་དག་ལ་སོགས་པའི་སྐྱོན་དམིགས་པ་ཡང༌།
8. ཀློང་དྲུག་ལས།
9. །ངེས་པའི་གཞི་ཞེས་བསྟན་པ་ལ།
10. །འདི་ཡང་ཡང་དག་སྙིང་པོ་མིན།
11. །དཔེར་ན་མིག་སེར་ཅན་དག་ལ།
12. དུང་ལས་སེར་པོ་སྣང་བ་བཞིན།
13. །རང་ལ་ལྡོག་པའི་ཁྱད་ཀྱིས་ནི།
14. །རང་གཞན་གཉིས་མེད་ངེས་མཐའ་བྲལ།
15. །དེ་ཕྱིར་དེ་ཡང་ཡང་དག་མིན།
16. །ཡང་ན་རྒྱུར་ངེས་འབྲས་ངེས་པས།
17. །བདག་རྟག་པ་དང་ཁྱད་མེད་འགྱུར།
18. །འདི་ཡང་ཤེས་བྱ་མ་ལགས་སམ།
19. །གསུངས་པ་དེ་ཡང་གོང་དང་མཚུངས།
20. །ཞེས་སོ།
21. །བཞི་པ་ལའང་འདོད་པ་བརྗོད་པ་ནི།
22. ངོ་བོ་ཕྱོགས་དང་རིས་སུ་མ་ཆད་ལ།
23. །སྣང་ཚུལ་ཅིར་ཡང་བསྒྱུར་དུ་བཏུབ་པའོ།
24. །གཉིས་པ་དེ་དགག་པ་ནི།
25. གཞི་བསྒྱུར་དུ་བཏུབ་ན་དག་པ་སངས་རྒྱས་མ་དག་པ་འཁྲུལ་པར་འགྱུར་ལ།
26. སུས་ཀྱང་མ་འབད་པར་སེམས་ཅན་སངས་རྒྱས་སུ་བསྒྱུར་ནས་གྲོལ་བར་ཐལ་ལོ།
27. །ཡང་འབྲས་བུ་རྒྱུར་ལྡོག་པར་ཐལ་ཏེ།
28. འགྱུར་བའི་གཞི་ཡིན་པའི་ཕྱིར་རོ།
29. །ཡངས་སོགས་བེམས་པོའང་རིག་པར་འགྱུར་ལ།
30. རིག་པའང་བེམས་པོར་འགྱུར་པར་ཐལ་ལོ།
31. །ཡང་ངོ་བོ་རིས་སུ་མ་ཆེད་པ་དེ་བསྒྱུར་རམ།
32. །གཞན་བསྒྱུར།
33. ངོ་བོ་བསྒྱུར་ན་ངོ་བོ་གཞིར་མི་རུང་སྟེ།
34. གཞི་ལས་གཞན་པའི་ཆོས་སུ་བསྒྱུར་བའི་ཕྱིར་རོ།
35. །གཞན་བསྒྱུར་ན་ངོ་བོ་གང་དུ་ཡང་བསྒྱུར་བའི་དམ་བཅའ་ཉམས་སོ།
36. །ཡང་རྟག་པ་བསྒྱུར་རམ།
37. མི་རྟག་པ་བསྒྱུར།
38. རྟག་པ་བསྒྱུར་དུ་མི་རུང་སྟེ་ནམ་མཁའ་བཞིན།
39. མི་རྟག་པ་བསྒྱུར་མི་དགོས་ཏེ་འགྱུར་ཟིན་པའི་ཕྱིར།
40. ཡང་དུས་གསུམ་གྱི་རིགས་པས་འདས་མ་འོངས་བསྒྱུར་རྒྱུར་མེད་དེ་དངོས་མེད་ཡིན་ལ།
41. ད་ལྟའི་སྔ་ཆགས་འགགས།
42. ཕྱི་ཆ་མ་སྐྱེས་པས་མེད་པའི་ཕྱིར།