1. འདིའི་དུས་སེམས་འབྱུང་བ་བཞིའི་དྲ་བར་གཞུག་པར་བྱ་ཞིང༌།
2. རླུང་ནང་དུ་དགུག་པ་ནི་མན་ངག་གོ
3. །འདི་ལ་བདེ་བ་སྐྱེ་བ་དང༌།
4. སྐྱེས་པ་དང༌།
5. བརྟན་པ་དང༌།
6. ཁྱད་པར་གྱི་ཡེ་ཤེས་ལམ་དུ་འབྱོར་པ་ལ་སོགས་པར་འབྱུང་བ་ནི།
7. བརྩོན་འགྲུས་ཀྱི་རིམ་པ་ལས་བྱུང་བའོ།
8. །བུད་མེད་རྣམས་ལ་གཡོན་ནས་བྱའོ།
9. །དེ་ཡང་རྩའི་ཡུལ་ལ་བརྟེན་ནས་ཉམས་སུ་བླང་བ་ནི།
10. གཏེམ་པ་དང༌།
11. མནན་པ་དང༌།
12. བསྐྱིལ་བ་དང༌།
13. གཟིར་བ་དང༌།
14. གཅུན་པ་དང༌།
15. གཞིལ་བ་དང༌།
16. སྦ་བ་རྣམས་སུ་ཤེས་པར་བྱ་སྟེ།
17. དེ་ལ་སྦ་བ་ནི་རོ་མའི་གནད།
18. གཅུན་པ་ནི་རྐྱང་མའི་གནད།
19. ཀུན་འདར་མ་གཞིལ་བའི་གནད།
20. རྩ་ཕྲན་རྣམས་ལ་གཏེམ་པ་ལུས་ཀྱི་གནད་དུ་བྱ་བ་དང༌།
21. མནན་པ་ངག་གི་གནད་དུ་བྱ་བ་དང༌།
22. བསྐྱིལ་པ་སེམས་ཀྱི་གནད་དུ་བྱ་བ་དང༌།
23. གཟིར་བ་སྣང་བའི་གནད་དུ་བྱ་བ་ཡིན་ནོ།
24. །འདིར་ཡང་ལུས་ཀྱི་གནད་ཀྱིས་རྩའི་ཡུལ་བཙལ་བ་དང༌།
25. རླུང་གི་གནད་ཀྱིས་རྩའི་ལམ་བསལ་བ་དང༌།
26. རྩའི་འགྱུ་ཚད་ཀྱིས་སྐྱེ་ཤིའི་ཁུངས་བརྟག་པ་དང༌།
27. རྩའི་ངོ་བོས་ཆོས་ཉིད་སྐྱེ་བའི་དུས་བཟུང་བ་རྣམས་སུ་ཤེས་པར་བྱའོ།
28. །རྩའི་འཕེལ་བ་ནི།
29. སྐྱེས་བུ་ལུས་ལ་འབྱུང་བའི་ནད་མེད་པ་ན་ཚོད་དར་ལ་བབ་པ་ཅིག་ལ།
30. ཉིན་ཞག་ཕྲུགས་གཅིག་ལ།
31. རྩའི་འགྱུ་ཚད་དྲུག་ཁྲི་བཞི་སྟོང་དང་བརྒྱད་བརྒྱ་འགྱུ་ལ།
32. དེ་ཡང་འཕར་བ་དྲག་ཞན་གྱི་སྟོབས་ལ་ནད་དང་གདོན་བརྟག
33. །རྩའི་གྲངས་ལས་ཚེའི་དུས་བརྟག
34. །རྩའི་འགྱུར་བྱེད་ཀྱི་འཕེལ་འགྲིབ་ལས་ནད་དང་སྡུག་བསྔལ་གྱི་བྱེ་བྲག་བརྟག
35. །རྩའི་སྦོམ་ཕྲའི་བྱེ་བྲག་ལས་ལས་དང་ཉོན་མོངས་པའི་དུས་བརྟག
36. རྩའི་དལ་པ་དང་མྱུར་བ་ལས་ཡེ་ཤེས་སྐྱེ་བའི་དུས་ངོས་བཟུང༌།
37. རྩ་སོ་སོའི་ཆག་གན་གྱི་མལ་ལས་ལུས་ངག་ཡིད་ཀྱི་ལས་བརྟག་པའོ།
38. །དེ་དག་ཀྱང་ལུས་དང༌།
39. དུས་དང༌།
40. ཡུལ་གསུམ་དུ་མ་སྦྱར་ན་གཏན་ལ་མི་ཕེབས་སོ།
41. །གྲངས་མང་བ་དང༌།
42. ཉུང་བ་དང༌།
43. འཕེལ་འགྲིབ་ཀྱིས་རླུང་མཁྲིས་བད་ཀན་གྱི་ནད་ངོས་གཟུང་བ་དང༌།
44. ནམ་གཞག་གཏན་གྱི་ཚེ་དང༌།