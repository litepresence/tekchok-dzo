1. ཞག་གསུམ་བརྒྱ་དང་དྲུག་ཅུ།
2. ཟ་མ་བདུན་བརྒྱ་དང་ཉི་ཤུར་བརྩིས་པས།
3. ཉིན་ཞག་གཅིག་ལ་དུས་བཅུ་གཉིས་སུ་བརྩིས་པའི་སྟོང་དང་དགུ་བརྒྱ་སུམ་ཅུ་སོ་ཕྱེད་དང་གཉིས་ལ་རྟོག་པ་གློ་བུར་བ་འགྱུ་ལ།
4. སྟོང་དགུ་བརྒྱ་ཉེར་བརྒྱད་ལ་ཡེ་ཤེས་དག་པའི་ཚད་རྒྱུ་བའི་རླུང་བཟུང་སྟེ།
5. དེ་ལྟར་ཉིན་ལྔ།
6. མཚན་ལྔ།
7. ནང་ནུབ་གཉིས་ཏེ་བཅུ་གཉིས་ཀྱི་ཆ་བརྩིས་པས།
8. དེ་ཡང་ཉིན་མཚན་མཉམ་པའི་དུས་ལ་བརྩིས་པ་སྟེ།
9. སྟོན་དཔྱིད་ཀྱི་མཉམ་དུས་གཉིས་པོ་ནས་ངེས་པར་བཟུང་ལ་བྱའོ།
10. །ཟླ་བ་རང་ལ་ཡང་ཞག་འཕེལ་འགྲིབ་ཀྱི་རྩིས་ནི།
11. ཟླ་བ་མོ་དང་ཕོའི་ཁྱད་པར་ཏེ།
12. ཟླ་བ་མོ་དྲུག་ལ་ཞག་ཉེར་དགུ་ལས་མེད།
13. ཕོ་དྲུག་ལ་སུམ་ཅུ་ཐམ་པ་སྟེ།
14. ལོ་གཅིག་ལ་ཞག་དྲུག་གིས་མ་ཚང་བས།
15. དེ་ལྟར་ཟླ་བའི་དབང་བཙན་པར་བྱས་ན།
16. སྟོན་དཔྱིད་གཉིས་ཀྱི་འབྲིང་པོ་ལ་ཉིན་མཚན་མཉམ་པ་ནི་ལྷག་མ་ཕྱེད་དང་གསུམ་ལྷག་པའི་འགྲེས་ཀྱིས་ཤེས་སོ།
17. །འདུལ་བ་ལས་ཀྱང་གསོ་སྦྱོང་ཐུབ་པ་དང་མི་ཐུབ་པར་བརྩི་བ་ཡིན་ནོ།
18. །དེ་ལྟར་རླུང་གི་རྩིས་ངེས་པར་ཟིན་པ་ནི་ཕྱི་རོལ་གྱི་ལོ་དང་ཟླ་བར་སྦྱར་ནས།
19. ཉིན་ཞག་གི་དུས་ཀྱིས་ཕྱེ་བས་ཤེས་ཏེ།
20. དེའི་ཡུལ་དབྱར་དགུན་སྟོན་དཔྱིད་བཞི་ལ་ཟླ་བ་བཅུ་གཉིས་སུ་ཤར་བས་དེའི་འཁྲུལ་འཁོར་ལ་མ་ལོག་ན་སྣང་བ་ཐམས་ཅད་གཏན་ལ་ཕེབས་སོ།
21. །དེ་ཡང་ཐལ་འགྱུར་ལས།
22. ཞིག་ནི་བཅུ་ཕྲག་གསུམ་ལ་ཡང༌།
23. །ཟླ་བ་དག་ནི་གཅིག་ཡིན་ནོ།
24. །དེ་ལྟར་བཅུ་གཉིས་རྫོགས་པ་ལས།
25. །ལོ་ནི་གཅིག་ཏུ་འདོད་པའོ།
26. །ནང་དང་དགོངས་མོ་བདུན་བརྒྱ་དང༌།
27. །ཉི་ཤུ་དག་ནི་རྫོགས་པ་ལ།
28. །ཞག་ནི་སུམ་བརྒྱ་དྲུག་ཅུར་འདོད།
29. །དེ་རྣམས་རྫོགས་པས་ལོ་གཅིག་གོ
30. །ཞག་ནི་ཕོ་མོ་ལས་ཀྱིས་དབྱེ།
31. །ཟླ་བ་སྟོན་དཔྱིད་དབྱར་དང་དགུན།
32. །རེ་རེ་དག་ལ་གསུམ་གསུམ་གྱིས།
33. །འཇུག་ཅིང་འབྱུང་བའི་ལས་རྣམས་བྱེད།
34. །བྱི་བ་གླང་དང་སྟག་ཉིད་དང༌།
35. །རྣ་རིང་སྦྲུལ་དང་འབྲུག་དང་ཡང༌།
36. །རྟ་དང་ལུག་དང་སྤྲེའུ་དང༌།
37. །བྱ་དང་ཁྱི་ཕག་བཅུ་གཉིས་ཀྱིས།
38. །འབྱུང་བའི་རྩིས་རྣམས་སྤེལ་བའོ།
39. །ཞེས་སོ།
40. །གསུམ་པ་ཡེ་ཤེས་དང་ལས་རླུང་ངེས་པས་མཇུག་བསྡུ་བ་ལ་གསུམ་སྟེ།