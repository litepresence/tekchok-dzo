[10757] དང་པོ་ནི་ངོ་བོ་ཀ་དག་ལ་ལྷུན་གྲུབ་གཏིང་གསལ་དུ་ཡོད་པས་དབྱེར་མེད་ཀྱི་ཆའི་ངོ་བོ་ཀ་དག་གི་རིག་པ་དངོས་པོ་དང་མཚན་མར་མ་གྲུབ་ལ།


### PAGE 262

[10758] རང་བཞིན་ལྷུན་གྲུབ་ཀྱི་འོད་གསལ་ཕྲ་བ་ནང་གསལ་དུ་གནས་པ་སྟེ།
[10759] སྣང་བའི་ངོ་བོ་སྟོང་ལ་སྟོང་པའི་རང་བཞིན་གནས་བ་གསལ་བའི་སྙིང་པོ་རིག་པ་སྟེ་སྐུ་དང་ཡེ་ཤེས་ཡེ་ནས་འདུ་འབྲལ་མེད་པ་ཉི་མའི་སྙིང་པོ་ལྟར་གནས་ཏེ།
[10760] ངོ་བོ་ཀ་ནས་དག་ལ་རང་བཞིན་ལྷུན་གྱིས་གྲུབ་པ་དབྱེར་མེད་དུ་འདོད་དེ།
[10761] རང་ཤར་ལས།
[10762] གཞི་ལ་རྣམ་པ་གཉིས་སུ་གསུངས།
[10763] །ཀ་དག་ཆེན་པོའི་གཞི་དང་ནི།
[10764] །ལྷུན་གྲུབ་སྣ་ཚོགས་གཞི་རུ་འདོད།
[10765] །ཅེས་པ་དང༌།
[10766] ཀློང་དྲུག་པ་ལས།
[10767] ངོ་བོ་ཉིད་ལ་ཀ་དག་ལས།
[10768] །རང་བཞིན་དུ་ནི་ལྷུན་གྲུབ་བོ།
[10769] །ཞེས་པ་དང༌།
[10770] མུ་ཏིག་ཕྲེང་བ་ལས།
[10771] ངོ་བོ་ཀ་དག་བརྗོད་གཞི་བྲལ།
[10772] །རང་བཞིན་ལྷུན་གྲུབ་ཅིར་སྣང་རྫོགས།
[10773] །ཞེས་སོ།
[10774] །གཉིས་པ་དེ་ལ་རྩོད་པ་སྤང་བ་ལ་གྲངས་དང་རང་ངོ་གཉིས་ལས།
