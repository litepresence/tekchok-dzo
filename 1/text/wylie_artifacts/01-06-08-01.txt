[8770] dang po phyi ni/
[8771] 'khor 'das lu shan 'byed pa'o/
[8772] /nang ni ye shes nyi shu rtsa lnga la spyod pa'i phyir maN+Dal phul nas gsol ba 'debs pa rnams so/
[8773] /gsang ba ni nam mkha'i phyogs bzhi'i sgo nas sems nyid kyi sgor 'jug pa'o/
[8774] /yongs su rdzogs pa ni nam mkha' rgya che zhes rig pa ka dag bsam ngo las 'das pa mtshon pa'o/
[8775] /de dag kyang thal 'gyur las/
[8776] shin tu spros pa med pa las/
[8777] /'khor 'das ru shan 'og bzhin dbye/
[8778] /de tshe nam mkha'i mtshan nyid las/
[8779] /lus ngag yid kyi sgrib pa yang*/
[8780] /mtshan nyid kyis ni nges par brtag
[8781] /gal te spyod pa ma dag na/
[8782] /rang rang mthun pa'i dge bas sbyang*/
[8783] /dbang ni brda la brten pa yis/
[8784] /rang rig gsal ba'i rang ngo sprad/
[8785] /brda dgrol man ngag mkhas pas sbyar/
[8786] /ces so/
[8787] /bzhi pa rab tu spros pa med pa'i dbang ni/
[8788] lus kyi 'dug stangs gzigs stangs bstun nas rigs pa'i rang bzhin lhun grub kyi rang ngo sprad pa'i dbang bskur ba ste/


### PAGE 214

[8789] phyi nang gsang ba yongs rdzogs bzhi las/
[8790] phyi ni 'dug stangs ston pa'o/
[8791] /nang ni lta stangs ston pa'o/
[8792] /gsang ba ni phyogs bzhi la 'dug stangs dang*/
[8793] gzigs stangs bstun pas sangs rgyas kyi zhing du spyod pa'o/
[8794] /yongs su rdzogs pa ni song zhig la sogs pa tshig gi brda don sprad pa rnams so/
[8795] /de ltar yang thal 'gyur las/
[8796] rab tu spros pa med pa la/
[8797] /sems kyi dkyil 'khor sgo phye la/
[8798] /lus kyi 'dug stangs nges par brtsam/
[8799] /de la goms te gzigs  stangs sbyar/
[8800] /mngon sum rig pa lung gi brda'o/
[8801] /zhes so/
[8802] /don gsum pa de ltar bskur ba'i dbang gi dbye ba la gsum ste/
[8803] dbang bzhi nges pa'i dbye bas mdor bstan/
[8804] rang ngo'i dbye bas rgyas par bshad/
[8805] /rnam par 'phrul pa'i dbye bas shin tu rgya cher spros pa'o/
[8806] /dang po la'ang/
[8807] dbang bzhi nges pa'i 'thad pa/
[8808] smin so bzhi'i dpe mtshon/
[8809] so so'i rang bzhin bshad pa gsum las/
