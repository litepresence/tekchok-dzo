[8138] dang po rig pa'i ye shes lnga mtshon pa rdul tshon gyi dkyil 'khor du bdag dang slob ma zhugs nas/
[8139] bum pa dang*/
[8140] gsang ba dang*/
[8141] shes rab ye shes dang*/
[8142] tshig dbang rdzogs pa chen po brda bzhis bskur nas dga' ston gyi bar du byed pa'o/
[8143] /'di ni bi ma las lce btsun la dngos su bskur ba'i rim pa ste/


### PAGE 197

[8144] deng sang yang phyag len du mdzad la/
[8145] gzhan gnyis gu ru jo 'ber nas chad pa yin zhes kyang grags la/
[8146] de'i gong nas brda tsam las/
[8147] phyag len du med do zhes kyang grag ste/
[8148] gter nas byon nas phyag bzhes su 'debs dka' bas ma btab par mngon la/
[8149] don spros kyis chog pa dang*/
[8150] lag len du 'debs na'ang dbang gi rtsa ba yod pas dka' ba med la/
[8151] btab kyang 'gal ba med do zhes bla mas gsung ngo*/
[8152] /de dag gis dbang bzhi'i las rim bstan zin to/
[8153] /don gsum pa shes rab ye shes kyi dbang rtogs dka' ba'i nang don phyag rgya'i rnam par gzhag pa bstan pa la bcu bdun te/
[8154] rig ma brtag cing btsal ba dang*/
[8155] de ji ltar dgug pa dang*/
[8156] rtsa'i mtshan nyid brtag pa dang*/
[8157] byang chub kyi sems rgyas par bya ba dang*/
[8158] gzungs ma la bslab par bya bas sngags kyi lam du nges par gzung ba dang*/
[8159] de la bde ba bskyed pa'i thabs kyi man ngag dang*/
[8160] sbyor ba khyad par can gyi gdan kyis rtsa btsal zhing gzung ba dang*/
[8161] kun rdzob kyi thig le lus kyi gnad la brten nas dbab pa dang*/
[8162] lus kyi 'dug stangs dang*/
[8163] rlung gi gnad kyis gzung ba dang*/
[8164] /thig le ji ltar sbyang ba bde chen gyi phyag rgya la sbyar ba dang*/
[8165] de la bde ba skye ba'i go rims nges par sbyar ba dang*/
[8166] de nyid lta ba dang sbyar zhing 'gyur ba rtsi ba dang*/
[8167] thig le rtsa'i dmigs su dgram zhing rlung dang bsres pas lus kyi stobs rgyas par bya zhing don dam pa byang chub kyi sems la sbyar ba dang*/
[8168] slob ma'i don la lan gsum bzlog nas slar phab ste dbang bskur ba khyad par can gyi nges shes dang sbyar ba dang*/
[8169] slob ma la bde chen gzung yul du bral ba'i nyams skyes pa'i tshad gzung ba dang*/
[8170] rgyun du bsten na mi mthong bar bya ba dang*/
[8171] dbang gi dus las gzhan du mi bsten na yon phul la rang gi gnas su ci bder gtang ba'o/
[8172] /dang po ni/
[8173] rigs dang*/
[8174] dbyibs dang*/
[8175] kha dog dang*/
[8176] spyod lam gyi sgo nas brtag pa bzhi las/


### PAGE 198

[8177] rigs kyi sgo nas brtag pa la gsum las/
[8178] phyi'i rigs ni rgyal rigs kyis bde bar gshegs pa'i rigs kyi sangs rgyas 'grub la/
[8179] rje'u'i rigs kyis rdo rje dang*/
[8180] dmangs rigs kyis rin po che dang*/
[8181] bram zes pad+ma dang*/
[8182] gdol pa'i rigs kyis las kyi rigs kyi sangs rgyas 'grub pa'o/
[8183] /sangs rgyas gang rung gcig gis 'grub bo snyam na ma yin te/
[8184] rigs so so la rig ma yang so so med na mi 'grub bo/
[8185] /sangs rgyas rigs lngar byung ba ltar rigs lngar nges so/
[8186] /de ltar yang*/
[8187] dbang bkod chen po las/
[8188] sangs rgyas rigs kyang bye brag las/
[8189] rig ma'ang de bzhin bye brag 'gyur/
[8190] /zhes so/
[8191] /nang gi rigs ni gnod sbyin gyi bu mo dang*/
[8192] lha'i bu mo dang*/
[8193] klu'i bu bo dang*/
[8194] tshangs pa'i bu mo dang*/
[8195] brgya byin gyis bu mo lnga ni las rgya'i rigs te/
[8196] rdo rje mkha' 'gro sdom pa las/
[8197] lha dang lha min gnod sbyin nam/
[8198] /klu dang brgya byin tshangs pa dang*/
[8199] rigs las lhag par phyag rgyas shis/
[8200] /bkug la rang gis legs par sbyar/
[8201] ces so/
[8202] /sngon ko sa la'i slob dpon dpal ldan bde ba chen pos tshangs pa dang brgya byin la sogs pa'i bu mo bkug nas dbang bskur bas dngos grub brnyes pa bzhin no/
[8203] /gsang ba'i rigs ni bzhi ste/
[8204] rigs can bzhi'i rtsa las bud med rnams mi 'da'o/
[8205] /de'ang dung can ma dang*/
[8206] glang sna can ma dang*/
[8207] pad+ma can dang*/
[8208] ri dgas can dang*/
[8209] ba glang can ma'o/
[8210] /dung can ma ni/
[8211] skra nag la so legs shing thags bzang*/
[8212] glang sna ma skra ngan pa mdun na so lhag yod/
[8213] pad+ma can ni/
[8214] sgra ser la g.yas su li/
[8215] ri dgas can/
[8216] skra ngan la dpral gdengs che/
[8217] ba glang can/
[8218] skra bzang la dpral ba na gnyer ma gyen du 'greng ba yod pa'o/
[8219] /de'ang pad+ma can gyis bde ba lhag par skye bar byed cing chos nyid gsal ba'i grogs te/
[8220] dper na pad+ma rgyas pa dang ma rgyas pa lta bu'i rtsa yod pas/
[8221] rtsa'i kha 'byed pa'i gdams ngag gtso che'o/
[8222] /ri dgas can ni/


### PAGE 199

[8223] ri dgas kyi rgyal po e na ya'i byin pa lta bur rtsa 'jug phra ba ste/
[8224] 'di la e na ya'i byin pa ltar phra ba la 'phrim pa ste/
[8225] rtsa slong ba'i man ngag gal che'o/
[8226] /glang sna ma ni/
[8227] glang po'i sna ltar gyen la log nas yod pas te/
[8228] 'di la 'gugs pa'i man ngag gtso che 'o/
[8229] /ba glang can ni/
[8230] rtsa bag la nyal nas shes pa la sgrin med pa ste/
[8231] 'di la rtsa sbyang ba'i man ngag gtso che'o/
[8232] /dung can ma ni/
[8233] dung g.yas su 'khyil ba dang 'dra ste/
[8234] 'di la rtsa gcud pa'i man ngag gtso che'o/
[8235] /de dag lnga yang ye shes lnga'i rigs 'dzin par byed pas na lngar nges la/
[8236] bde ba lam du byed pa la pad+ma can lhag pa las med do/
[8237] /de yang rigs can lngas gtums pas byang sems dngos su bud med rnams la mi 'byung la/
[8238] skyes pa rnams la thig le 'byung ba ni rigs lnga'i rtsa med pas dngos su 'byin par nus la/
[8239] byang sems dmar po dngos su mi 'byung ba ni rigs can lnga med pas/
[8240] rtsa kha khyad par gyi gnas 'gyur ba med pa'i phyir ro/
[8241] /rtsa gyen rgyug tu yod pas sna bug g.yas pa nas sna khrag 'bab ste/
[8242] skyes pa na tshod dar la bab pa/
[8243] lus la 'byung ba'i nad med pa rnams so/
[8244] /de yang rig dag can gyis lus spel ba'i las 'grub/
[8245] dung can mas ngag spel ba'i las 'grub/
[8246] glang sna mas yid spel ba'i las 'grub/
[8247] ba glang can mas sems spel ba'i las 'grub/
[8248] pad+ma can gyis bde ba lus la rgyas pa'i las 'grub*/
[8249] dbang bkod chen po las/
[8250] bud med thams cad rigs can lnga/
[8251] /de yi bkod pa bde ba che/
[8252] /rnal 'byor dngos grub rdzogs pa'o/
[8253] /zhes so/
[8254] /yongs su rdzogs pa'i rigs ni/
[8255] /thun mong gi dngos grub 'byung ba'i rigs phal pa dang*/
[8256] mchog gi dngos grub 'byung ba'i rigs mkha' 'gro ma gnyis so/
[8257] /phal pa ma ni/
[8258] mig yangs pa/
[8259] skra g.yas su 'khyil pa la/
[8260] ya so la lhag yod pa/
[8261] g.yon nas bltas na dgye ba la/
[8262] g.yas nas bltas na dgu bar mngon pa/
[8263] thad ka nas bltas na rab tu drang ba'o/
[8264] /mkha' 'gro ma ni/


### PAGE 200

[8265] skra gyen la gzengs pa/
[8266] 'gram yangs la yan lag phra ba/
[8267] mig dkyus ring ba'o/
[8268] /de yang dbang bskur rdzogs pa las/
[8269] khyad par mchog gi rigs ni gnyis su brtag
[8270] /thabs dang shes bar 'brel bas bde ba 'thob/
[8271] /'dis ni nges pa'i lung rab ster bar 'gyur/
[8272] /zhes so/
[8273] /de yang rig ma'i ngo bo thun mong las khyad par gyi ye shes rdzogs par byed pa'o/
[8274] /nges tshig ni/
[8275] rig pa'i ye shes mngon sum du rig pas na rig pa'o/
[8276] /ma zhes pa 'jig rten na yang ma la ma brten pa med la/
[8277] sa gzhi dang 'dra ba'i rig ma la ma brten pa'i sangs rgyas mi 'byung bas so/
[8278] /yang na la la nas gzungs ma zhes bshad de/
[8279] sems kyi  bde ba'i gzungs lus la brten nas skye bas na gzungs zhes bya la/
[8280] /'di nyid 'byongs pas lus gzungs 'phel bar byed pa'o/
[8281] /ma ni nam mkha' dang 'dra ste/
[8282] nam mkha' la ma brten pa'i 'jig rten gyi khams med pa bzhin no/
[8283] /la la nas phyag rgya ma zhes btags te/
[8284] phyag ni 'dzin pa ste/
[8285] 'khor ba las sangs rgyas kyi sar 'dzin pa'o/
[8286] /rgya ni rgyas 'debs pa ste 'khor ba byang chub kyi rgyas 'debs pa'o/
[8287] /ma ni 'tsho ba'i zas dang 'dra ste/
[8288] zas med na 'chi ba ltar/
[8289] phyag rgya ma la ma brten pa'i rtogs pa mi skye bas na/
[8290] de ma skyes na khams gsum du 'ching bar byed pa'o/
[8291] /de la dbye ni/
[8292] phyi'i rigs lnga dang*/
[8293] nang gi lnga dang*/
[8294] gsang ba'i lnga dang*/
[8295] yongs rdzogs kyi gnyis te bcu bdun ni/
[8296] de nyid las/
[8297] rigs kyi brtag pa bcu bdun dang*/
[8298] /ye shes go rims kyang der mtshungs/
[8299] /zhes so/
[8300] /gnyis pa dbyibs la brtag pa ni/
[8301] rked pa phra la lus po ldem pa/
[8302] yan lag phra la sen mo'i bkrag dang ldan pa/
[8303] lus drang por gnas pa/
[8304] lus bongs chung ba ni bde bas lus rgyas pa'i rtags so/
[8305] /de nyid las/
[8306] ring ba ma yin thung ba yin/
[8307] /dgye ba ma yin dgu pa min/
[8308] /ces so/
[8309] /gsum pa kha dog la brtag pa ni/
[8310] ha cang dkar ba ma yin/
[8311] gnag pa ma yin/


### PAGE 201

[8312] ha cang ser ba ma yin/
[8313] dmar ba ma yin/
[8314] de dag las thal drags pa ma yin par sngo bsangs su 'dug pa ni gtso bo'i rigs nges par 'grub pa ste/
[8315] mig yangs pa smin mtshams kyi bar ma chad pa/
[8316] so dkar la thags dam pa ste/
[8317] 'di ni bde ba ster bas pad+ma can zhes bshad do/
[8318] /snga ma las/
[8319] dkar ba ma yin gnag min zhing*/
[8320] /zhes so/
[8321] /bzhi pa spyod lam gyi sgo nas brtag pa ni/
[8322] ci byed pa dal ba dang*/
[8323] 'gro na ngang pa'i 'gros dang 'dra ba dang*/
[8324] ngag snyan la seng bag dang ldan pa dang*/
[8325] smra ba sos dal ba dang*/
[8326] 'gro ba'i tshe g.yas su 'gro/
[8327] pa'o/
[8328] /ngang rgyud ring zhing spyod pa 'jam pa dang*/
[8329] sems bzang la spro ring ba dang*/
[8330] ngo tsha che ba ste/
[8331] snga ma las/
[8332] lus sems spyod lam yangs pa dang*/
[8333] ji ltar byed pa dal ba nyid/
[8334] /'dis ni bde chen 'phel ba'o/
[8335] /zhes so/
[8336] /'di dag gi nges pa rgyas par ni/
[8337] rdzogs pa rang byung las/
[8338] de ltar gsang thub bu rnams la/
[8339] /gsang ba'i dbang nyid byed 'dod na/
[8340] /gzungs ma yid dang 'thad pa btsal/
[8341] /de yang mtshan nyid brtag pa gces/
[8342] /de yi mtshan nyid brtag pa ni/
[8343] /rigs ni rnam pa bzhir bshad de/
[8344] /'bras bu sku bzhi thob par nges/
[8345] /rigs ni re re dag la yang*/
[8346] /kha dgo mang zhing brtag par dka'/
[8347] /rigs ni 'di ltar shes par bya/
[8348] /pad+ma'i rigs dang dung can te/
[8349] /ri mo can dang har ti'o/
[8350] /rigs ni de dag brtag pa ste/
[8351] /kha dog 'gros dang skad kyis brtag
[8352] /kha dog brtag pa 'di lta ste/
[8353] /pad+ma'i rigs su gang 'dod pa/
[8354] /byad ni bzlum zhing sha mdog smug
[8355] /skad phra yid du 'ong smra zhing*/
[8356] /gzugs dang bongs ni chung zhing sbom/
[8357] /yid du 'ong zhing chags pa skye/
[8358] /skra yi mdog ser li la 'jam/
[8359] /sen mo'i 'od kyang dmar la dngas/
[8360] /smin mtshams par yang ma chad de/
[8361] /lo ni bco lnga nyid lon pa/
[8362] /pad+ma'i mtshan nyid yin par 'dod/
[8363] /dung can dag gi mtshan nyid ni/
[8364] /byad nyid che chung snyoms pa ste/
[8365] /kha dog dkar zhing so yang dkar/
[8366] /lus ni gas shing dpa' rtul che/
[8367] /gzugs bzang yid du 'ong ba ste/
[8368] /mig rtsa yid tsam dmar ba la/
[8369] /skra yang gnag cing 'dzum kha snyi/
[8370] /sor mo phra zhing mnyen lcug che/
[8371] /seng ge lta bu'i 'gros dang ldan/
[8372] /skad ni tshangs pa'i dbyangs dang mtshungs/
[8373] /bcu drug lo dang ldan pa na/
[8374] /dung can yin par rab tu bshad/
[8375] /ri mo can gyi mtshan nyid ni/
[8376] /kha nyid chung zhing sha yang ser/
[8377] /byad kyi dkyus kyang ring ba ste/
[8378] /gzugs nyid phra zhing smra nyung ba/
[8379] /dpa' rtul che zhing zhum pa ltar/
[8380] /mig gi 'bras bu dkar nag phyed/
[8381] /skad kyi nga ro chung ba ste/
[8382] /sha srab mtshon spu gsal ba dang*/
[8383] /yid du 'ong zhing glang chen 'gros/
[8384] /bcu bzhi lo dang ldan pa ste/
[8385] /ri mo can du yang dag 'dod/
[8386] /har ti ma yin mtshan nyid ni/
[8387] /byad dkyus dag ni ring ba la/
[8388] /sha yi mdog ni yid tsam sngo/
[8389] /so dkar mig gi 'bras bu gnag


### PAGE 202

[8390] /gzugs che rked skabs phyed pa ste/
[8391] /sna rgyud bzang zhing smin ma bzang*/
[8392] /skabs skabs skad kyang 'dzer bar byed/
[8393] /spyod pa dal la tshig 'jam smra/
[8394] /ba glang 'gros 'dra brtul zhugs che/
[8395] /sum cu man chad lo rnams so/
[8396] /de ltar mtshan dang ldan pas na/
[8397] /har ti'i rigs su yang dag 'dod/
[8398] /gsang ba'i yum de re re yis/
[8399] /'bras bu re re thob pa ste/
[8400] /ri mo can dang har ti mchog
[8401] /yang na bu mang longs spyod ldan/
[8402] /lo tshad nges pa med par bstan/
[8403] /yang ni yid 'ong gzhon nu ma/
[8404] /skyes pas ma rtses brtul zhugs ldan/
[8405] /bcu bzhi lo dang ldan pa'o/
[8406] /de ltar bsten pa'i yul la yang*/
[8407] /sbyar bas 'grub dang bsten pas 'grub/
[8408] /bsam pas 'grub dang mthong ba'o/
[8409] /ri mo can la sbyar ba ste/
[8410] /dung can bsten pa'i stobs  kyis 'grub/
[8411] /pad+ma'i rigs ni bsam par bya/
[8412] /har ti mthong zhing reg pas so/
[8413] /dbang nyid rgyas par byed pa ni/
[8414] /rigs ni bzhi ka tshang bar bya/
[8415] /de med na yang so so bshad/
[8416] /sbyar bar byas na dngos grub rab/
[8417] /bsten pas dngos grub 'bring du'o/
[8418] /bsams pas grub pa tha ma'o/
[8419] /mthong bas gsum ka'i grogs su bsten/
[8420] /de ltar gzungs ma ldan par bya/
[8421] /zhes gsungs so/
[8422] /gnyis pa brtags pa de dgug pa'i man ngag ni/
[8423] sngags dang rten 'brel gnyis las sngags ni/
[8424] A+oM lheng lheng bsdus bsdus rdo rje sems dpa' snying la breng breng mngal gyi srin bu slong che ge mo b+ha shi ku ru hoH
[8425] zhes stong bzlas la/
[8426] las la sbyor ba na/
[8427] rang gi lag mthil g.yon par rgya skyegs kyi khu bas 'khor lo rtsibs brgyad pa bris te/
[8428] /lte ba la A+oM che ge mo dbang du gyur cig ces pa bris shing*/
[8429] rtsibs la hrIHbrgyad bris pa de bsgrub bya la bstan pas dbang du 'gyur ro/
[8430] /rten 'brel ni/
[8431] khyi nag po'i snying khrag
[8432] /pad+ma'i rak+ta/
[8433] bong bu'i sa bon/
[8434] shing ma le ge rgyas kyi 'dab ma g.yas su 'khyil ba'i khu ba/


### PAGE 203

[8435] skyes pa dar ma'i srin lag gi khrag rnams bsres la rang gi srin lag gis gtor zhing rang gi dpral bar thig le byas la/
[8436] A+oM che ge mo shog shog swAhA zhes brjod pas 'ong nges so/
[8437] /gsum pa rigs can lnga'i rtsa'i mtshan nyid brtag pa ni/
[8438] rigs can lnga la rtsa sna'i ring ba dang*/
[8439] thung ba dang*/
[8440] 'bring po gsum du shes par bya'o/
[8441] /de la ring ba ni bde ba kha sra la phyi nas bde ba lhag tu skye ba'o/
[8442] /thung ba ni kha brnyil bde ba yun thung ba'o/
[8443] /'bring po ni ro'i rnam pa dang 'dra bar shes par bya'o/
[8444] /bzhi pa rang dang mu dra'i byang chub kyi sems rgyas par bya ba ni/
[8445] rtsa ba lnga'i sbyor ba dang*/
[8446] lug thug gi tshang ra dang*/
[8447] bye'u rgya mchil gyi sha dang*/
[8448] da byid dang*/
[8449] bu ram sbyar la tsha gong du nang ma bdun zos na rgyas so/
[8450] /yang ram nye ba dang*/
[8451] mu zi dang*/
[8452] ldong ros rnams chang gis sbrus pa'i ri lus kyang rgyas par byed do/
[8453] /lnga pa gzungs ma la bslab par bya ba'i rim pa ni/
[8454] /las rgyu 'bras kyi chos bshad pa dang*/
[8455] 'khor 'das kyi bde sdug bstan pa dang*/
[8456] dbang bskur zhing dam tshig la gnas par bya'o/
[8457] /drug pa de la bde ba bskyed pa'i thabs ni/
[8458] nyi ma 'gar dal bar byas te/
[8459] gcer bur byas pa la dri zhim po'i chus khrus byas la gnas gsum du dri'i thig le gdab cing reg pa dang*/
[8460] rna ba la sen mos bzed pa dang*/
[8461] sgal tshigs bcu gsum pa'i rtsa mnye ba dang*/
[8462] dngos su mi sbyar bar 'khyud pa dang*/
[8463] 'o bya ba dang*/
[8464] srid ces pa'i sgras bskul ba dang*/
[8465] de'i lus la rus pa'i rgyan btab la pad+ma'i glu len du gzhug pa dang*/
[8466] pad+ma'i rtsa 'bru la thig le'i dra bar gzhug par bya'o/
[8467] /de las gzhan pa'i gnas drug tu yang thig le gdab par bya'o/
[8468] /snga ma las/
[8469] de ltar de nas skye bo med khyim du/
[8470] /gcer bu gos dang bral bar byas la brtag
[8471] ces so/
[8472] /bdun pa sbyor ba khyad par can gyi gnad kyis rtsa btsal zhing gzung ba ni/


### PAGE 204

[8473] rtsa bslang ba'i thabs kyi man ngag nu ma mnye ba dang*/
[8474] mgrin pa la byang chub sems kyi thig les dra bar gzhug pa dang*/
[8475] ha ha hi hi ho ho zhes brjod pa dang*/
[8476] spyi bor mkhris pa sna tshogs pa'i thig le gdab pa dang*/
[8477] rgyu zhabs kyi gnyer ma gsum pa la dzA ti dang gur gum gyi thig les gdab pa dang*/
[8478] g.yon pa'i rtsib ma bdun pa la rang gi srin lag gis mnye ba'i las byas pas rtsa thams cad ldang bar byed pa'o/
[8479] /de nas gzung ba'i gnad ni/
[8480] rdo rje'i rtse mo la khyi sgog lang ling dang*/
[8481] dzA ti'i phye ma dang*/
[8482] sin+d+hi ra byugs te/
[8483] sbyar bas rtsa 'chor mi srid pa'o/
[8484] /de yang rang gi yi dam yab yum du bsgom pa'i ngang las rdo rje dang pad+ma sbyar ro/
[8485] /he badzra las/
[8486] bal+lo kak+ko la sbyar bas/
[8487] /de yi bde ba khyad par 'phags/
[8488] /zhes pa dang*/
[8489] snga ma las/
[8490] ye shes gnas phyir rtsa bslangs la/
[8491] byang chub sems phyir rtsa gzung bya/
[8492] /zhes so/
[8493] /brgyad pa kun rdzob kyi thig le lus kyi gnad la brten nas dbab pa ni/
[8494] spyi bor haM mgo thur la bstan pa la shes pa gtad la/
[8495] lus gnad rkang lag gi sor mo rnams nang du bskum pa ni/
[8496] nyon mongs pa lnga'i lo 'dab gcod pa'o/
[8497] /rgyu gyen la bzed pa ni/
[8498] srid pa'i kha lo gyen du bsgyur ba'i gnad do/
[8499] /lce rkan la sbyar ba'i bde ba'i ros rgyas par byed pa'o/
[8500] /mig gyen la bzlog pa ni sku gsum thob pa'i gnad do/
[8501] /hU~M brjod pa ni/
[8502] snang srid bde chen du sdud pa'o/
[8503] /rlung gyen la 'then pa ni/
[8504] khams gsum gyi dmigs pa dag par byed pa'i gnad do/
[8505] /lus gnad drug po des 'gro drug gi skye gnas rgyun gcod pa'o/
[8506] /gnad drug las mang mi dgos/
[8507] /nyung na mi 'grub pas drug tu nges so/
[8508] /snga ma las/
[8509] lus kyi gnad drug ngag gis hU~M/
[8510] /sangs rgyas rnams kyi bde chen 'dus/
[8511] /bde ba chen po gzhan du min/
[8512] /ces so/
[8513] /dug pa de ltar 'phags pa'i thig le rdo rje'i bum par gzung ba'i gnad ni/


### PAGE 205

[8514] lus gnad seng ge'i mchongs stabs bya ste/
[8515] rkang lag gi tshigs bskum pa ni 'khor ba'i rtsa ba gcod pa'i gnad do/
[8516] /ro stod gseng la bor ba ni/
[8517] rlung sems kha sbyor ba'i gnad do/
[8518] /mig gis hur gdon pa ni/
[8519] ye shes kyi sgo sel ba'i gnad do/
[8520] /rgyu ma sgal pa la bzed pa ni/
[8521] lus kyi bde ba nges par grol ba'i gnad do/
[8522] /hU~M ring brjod pa ni/
[8523] rlung sems chos nyid du bsre ba'i gnad do/
[8524] /skabs su ig gi sgra gdon pa ni/
[8525] chos nyid rnam dag gi 'bras bu bskyed pa'i gnad do/
[8526] /bcu pa de ltar gzung ba'i thig le de sbyang pas bde chen gyi phyag rgya la sbyar ba ni/
[8527] de ltar thig le rdo rje nor bu'i rtsa bar bzung bas chos sku'i bde ba nyams su myong la/
[8528] rked par bzung bas longs sku'i bde ba nyams su myong*/
[8529] rtse mor bzung bas sprul sku'i bde ba nyams su myong ba'o/
[8530] /de yang oM gyis rdo rjer bskyed pa ni/
[8531] sku rdo rjer byas pas sku gsum gcig tu 'dril ba'i gnad do/
[8532] /AHsa byang sems bskyed pa ni/
[8533] gsung rdo rjer byas pas brjod du med pa'i gsung dang bltar med pa dang*/
[8534] bsam du med pa'i gsung dang gsum gcig tu 'dril bas thos bsam sgom pa'i tshal du phyin pa'o/
[8535] /hU~M gis bum pa bskyed pa ni/
[8536] thugs rdo rjer byas pas chos sku'i thugs mi rtog cing mi sems pa dang*/
[8537] longs sku'i ma yengs yengs pa med pa dang*/
[8538] sprul sku'i mkhyen pa sna tshogs su shar ba dang gsum gcig tu 'dril bas na sku gsung thugs mi zad pa rgyan gyi 'khor lo las mi 'da' ba'o/
[8539] /de ltar sku gsung thugs kyi yi ge gsum gyis rdo rje bskyed pa ni/
[8540] bde ba gsum gyi 'bras bu rim dang cig car gyis byed pa'o/
[8541] /yum gyi es pad+ma bskyed pa ni/
[8542] bde ba chen po'i sku'i rgya'o/
[8543] /hrIHpad+ma'i dril bu bskyed pa ni/
[8544] bde chen gyi gsung gi rgya'o/
[8545] /has pad+ma'i ze'u 'bru bskyed pa ni/


### PAGE 206

[8546] bde chen gyi thugs kyi rgya'o/
[8547] /de ltar gsum btab pas phyag rgya chen po lus ngag yid gsum gyi 'ching byed las grol bas na rang grol phyag rgya chen po zhes bya'o/
[8548] /pad+ma'i bu ga phaT kyis bkag pa ni/
[8549] bde chen gyi rlung ye yal la bor ba'i gnad do/
[8550] /yab gyi rdo rje'i bu ga hrIHsa bkag pa ni/
[8551] bde chen gyi snying po la longs spyod pa'o/
[8552] /snga ma las/
[8553] sku gsung thugs kyi rdo rje che/
[8554] /rgya gsum ldan pa'i pad+ma'i dbus/
[8555] /byang sems rab tu sbyang ba'i phyir/
[8556] /hrIHyis dgag pa mkhas pas sbyar/
[8557] /ye shes rab tu mi gtong phyir/
[8558] /phaT kyis bu ga dgag par bya/
[8559] /zhes so/
[8560] /de'ang sku gsum thugs kyi sbyang ba gsum gyis rdo rje'i rtse mo nas rked par drangs pas lus zungs rgyas pa'i las byed/
[8561] de nas rtsa bar drangs pas sems bde chen du rgyas pa'i las byed/
[8562] de nas lte bar drangs pas lus sems gnyis med kyi bde ba rgyas pa'i las byed do/
[8563] /de la pad+ma'i rgya gsum gyi btab pas bde ba dang*/
[8564] gsal ba dang*/
[8565] stong pa gsum nyams su myong ba dang*/
[8566] las kyi phyag rgya ma zhes bya'o/
[8567] /de yang lus spyi nas rdo rje'i rtsa ba'i bar du phab pas/
[8568] /las kyi phyag rgya'i bde ba nyams su myong bas 'phrin las bzhi la thogs pa med par byed do/
[8569] /de nas rked par phab pas dam tshig gi phyag rgya'i bde ba nyams su myong bas dri med dag pa'i ye shes bzhi'i dam tshig dang 'du 'bral med par byed do/
[8570] /de nas rtse mor phab pas chos kyi phyag rgya'i bde ba nyams su myong bas/
[8571] chos spyi dang rang gi mtshan nyid la longs spyod par byed do/
[8572] /thig le de nyid bzung bas phyag rgya chen po'i bde ba nyams su myong bas bde ba dang stong pa zung 'jug rab tu mi gnas par byed pa'o/
[8573] /de ltar sbyangs pas yum gyi rtsa 'byongs pa dang*/
[8574] yab kyi byang sems 'byongs pa gnyis dus gcig la 'byung ste/
[8575] rtsa 'byongs pas snyoms 'jug byas ma byas 'dra bar bde ba dang mi 'bral ba ni rtsa 'byongs pa'i tshad do/
[8576] /rtsa byang dus rtsa nang nas khrag dang chu ser mi rgyu bas/


### PAGE 207

[8577] lus kyi na tsha dang sdug bsngal grol bar nges so/
[8578] /rtsa'i nang stongs te kha bye bas stong pa nyid kyi ngang la gnas pa'o/
[8579] /rtsa nang nas ye shes kyi rlung rgyu bas mi rtog pa'i ye shes la rgyun du gnas so/
[8580] /yab kyi thig le 'byongs pa'i tshad ni/
[8581] b+ha ga'i nang nas thig le tshur 'dren pa'i stobs rnyed pa dang*/
[8582] de kun d+ha chu'i rnam pa ltar sla zhing gsal ba dag cing mched par 'gyur te/
[8583] de gang du bzhag sar sdod pas lus kyi nang 'byongs pa dang*/
[8584] de 'byongs pas thig le dngos su byung yang dngos po mthong ba med pas 'khor ba'i rtsa ba bcad pa'i sbyor ba bya mi dgos par 'chad cing*/
[8585] de nyid las bde ba lhag par skyes pas nang du sems 'byongs te rnam rtog nub nas las dang bag chags kyi mtha' stongs pa dang*/
[8586] phyir lus 'byongs pas skra dkar dang gnyer ma med pa dang*/
[8587] lus kyi rim pa dgu brjed pa dang*/
[8588] gzhon sha chags shing dar la bab par 'gyur ba dang*/
[8589] rlung mkhris la sogs pa'i nad zhi nas tshe nyi zla dang mnyam par 'gyur ba'o/
[8590] /de yang dngos su byang sems 'byongs pa las/
[8591] phyir lus 'byongs pa dang*/
[8592] nang du sems 'byongs pa gsum dus gcig la 'byung bas na/
[8593] sku gsum bdag tu med pa'i lta ba la sems gnas pa zhes bya ba'o/
[8594] /de yang 'khor ba'i rtsa ba kun rdzob yin pas de'i gzhi stongs par byed pa la thig le ma 'byongs nas 'khor ba'i rtsa ba mi stongs pas sangs rgyas la re ba med do/
[8595] /de yang thig le rtsa ro ma la btab na zas kyi 'du shes dang 'bral la/
[8596] rkyang ma la btab pas gos mi dgos shing drod skye'o/
[8597] /kun 'dar ma la btab na ri brag rnams la zang thal du rgyu bar nus so/
[8598] /de ni byang sems thog ma lus kyis bskyed pas lus las su rung ba'i tshad do/
[8599] /de nas lus kyis sems 'ching bar byed pa las/
[8600] /byang sems 'byongs pas sems 'byongs/
[8601] /des snying rje chen po skye zhing sems bzhag sar sdod la btang sar 'gro ba 'byung ngo/
[8602] /snga ma las/


### PAGE 208

[8603] 'di yi yon tan brjod mi lang*/
[8604] /rgas dang shi ba med pa dang*/
[8605] /gzhon cha chags shing bzang ba dang*/
[8606] /bcud kyis len pa chen por 'gyur/
[8607] /ces so/
[8608] /kun rdzob kyi thig le de lus kyi 'dug stangs dang*/
[8609] /rlung gi gnad kyis gzung ba ni/
[8610] de yang sngon du khyi'i 'bras bu grib ma la bskams pa'i phye ma dang*/
[8611] bong bu'i ar+g+ha dang*/
[8612] khyi'i rdo rje'i rtsa rnams zhib par byas te/
[8613] rang gi rdo rje la byugs nas sbyor ba byas na/
[8614] thig le mi 'dzag cing yum la bde ba khyad par can dngos su skye'o/
[8615] /yang pad+ma dkar po'i nang nas dkar po nal nal po 'ong ba de phyung la sum sgril byas te rked pa la bcings nas spyad na thig le phyir mi 'byung ngo*/
[8616] /yang ne le'i rkang lag g.yas pa'i rgyus pas rang gi srin lag g.yon pa'i rtsa ba bkyigs nas spyad na phyir thig le'i mi 'byung ngo*/
[8617] /de ni rten 'brel gyi gnad zab mos byang sems gzung ba'o/
[8618] /lus kyi 'dug stangs kyis gzung ba ni/
[8619] stag mo'i 'gyur stangs kyis gzung ba dang*/
[8620] seng ge'i 'gying tshugs kyis gzung ba dang*/
[8621] 'jag ma'i 'phyur stangs kyis gzung ba dang*/
[8622] rtsa gnad kyi 'khor los gzung ba'o/
[8623] /stag mo ni bshang lam drag tu bsdams pas zag pa'i 'byung sa rgyun chad nas zag med kyi ye shes skye ba'i gnad do/
[8624] /rgyu ma pho khar 'then pas rnam rtog ngan pa'i gsang lam khegs so/
[8625] /lce rtse thur la bzlog ste lce chung la reg pas/
[8626] lhan cig skyes pa gnyis ro gcig tu gyur nas rnam dag 'khor los sgyur ba'o/
[8627] /smin mtshams su thig le dkar dmar la sems gtad pas thabs shes zung du tshud pa'o/
[8628] /las rgya'i sgyid khung du rang gi lag pa'i gri khug dang sbyar ba ni spro byed las kyi rlung bzlog pa'i dgos pa yod/
[8629] ngag tu hU~M gis 'dren pas sems dang bde ba gnyis 'dre ba'o/
[8630] /seng ge'i 'gying tshugs ni rkang pa'i mthe bongs btsugs te phyir phul bas/


### PAGE 209

[8631] las dang bag chags kyi 'brel chod/
[8632] smad bskums la stod gseng la bor bas lus stobs rgyas shing byang sems rgyas so/
[8633] /mig mi 'gul bas bde ba chen po'i ye shes la spyod pa'o/
[8634] /rlung nang du 'then pas snang ba'i skye tshul mtshon pa'o/
[8635] /rlung gi rdo rje sngon po nas tsam bsgoms pas rang sems skye 'jig med pa'i don mthong ba'o/
[8636] /'jag ma'i 'phyur stangs ni/
[8637] lus spyi 'dar la bskur bas rtsa mi gnas byang sems kyi bde ba 'bebs pa'i gnad do/
[8638] /rlung spur nas mgo 'dar ba ni rnam rtog rang 'gag pa'o/
[8639] /lus kyi rtsa gzhi bskum pa ni 'gyu byed kyi sgo khegs pa'o/
[8640] /rtsa gnad ni gcud phur dang*/
[8641] gzer bu dang ba thag lta bu'i gnad do/
[8642] /rlung yar 'then mar phul ba'i gnad kyis tshod bzung*/
[8643] lus la bde ba rgyas pas rtag tu zag med kyi bde ba myong ba dang*/
[8644] sems la stong pa rgyas pas phyir rig ma'i rtsa 'byongs/
[8645] /nang du byang chub kyi sems 'byongs pas tshe ring zhing lus gzungs rgyas pa'o/
[8646] /de ltar rdo rje'i rtse mor bzung ba de ltar sbyang ba ni rlung gi gnad de/
[8647] 'khor lo bzhi la dbab pa dang*/
[8648] rlung rang gi 'gyur tshad la bslab pa'i lugs gnyis yin no/
[8649] /byang chub kyi sems sbyangs pa'i dgos pa ni/
[8650] rtsa 'byongs pas nad mi 'byung*/
[8651] rlung 'byongs pas ting nge 'dzin  skye/
[8652] /rkang pa sa la ma reg par 'gro nus/
[8653] lus kyi rdul phran zang thal du mthong*/
[8654] nam mkha' la 'phur bar nus/
[8655] tshe nyi zla dang mnyam/
[8656] zas gos kyi zhen pa dang bral ba ste/
[8657] kun rdzob byang chub kyi sems 'byongs pa'i nus pa'o/
[8658] /don dam pa byang chub kyi sems 'byongs pas/
[8659] 'pho ba khyad par can gyi sbyor ba dang*/
[8660] rnam shes gzhan gyi grong khyer la 'jug pa 'grub bo/
[8661] /de skad du/
[8662] dur khrod khang bu brtsegs pa'i rgyud las/
[8663] byang sems thig le la sbyangs pas/
[8664] /mchog dang thun mong yon tan rnams/
[8665] /rang gi sems la gang 'dod pa/
[8666] /'di yis nges par 'grub par 'gyur/
[8667] /ces so/
[8668] /de ltar 'byongs pas byang sems b+ha gar lhung mi srid la/


### PAGE 210

[8669] bde ba gang dang yang mi 'dra ba skye ba ni tshad yin no/
[8670] /de la b+ha gar lhung yang rlung gi stobs kyi tshur yum gyi thig le dang gnyis 'drongs pa ni tshad yin no/
[8671] /bcu gcig pa de lta ba'i bde ba skye ba'i go rims ni/
