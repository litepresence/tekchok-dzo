[36835] dang po chas sku'i gnas rgyas par bshad pa la ngo bo/
[36836] dbye ba/
[36837] rnam grangs/
[36838] rgyas par bshad pa dang bzhi las/
[36839] chos sku'i ngo bo ni rang byung gi ye shes stong gsal spros pa dang bral ba ste/
[36840] bzhugs tshul/
[36841] mtshan nyid/
[36842] rang bzhin/
[36843] thugs rje/
[36844] snang tshul lnga las/
[36845] ngo bo'i bzhugs tshul skyon gang gis kyang ma gos par bzhugs pas ka nas dag pa'i rang bzhin no/
[36846] /ngo bo de'i mtshan nyid stong pa rig pa'i snying po can no/
[36847] /ngo bo de'i rang bzhin gang dang yang ma 'dres pa'o/
[36848] /ngo bo de'i thugs rje ma phye mi 'byed 'byed pa med pa'o/
[36849] /ngo bo de'i snang tshul gnyis su med pa'o/
[36850] /nges tshig ni/
[36851] btags pa rnam grangs kyi chos las skur smin pas dngos med de/
[36852] mtshan nyid gang gis kyang gtan la mi phebs/
[36853] stong nyid gang du yang ma grub pas na chos sku zhes bya'o/
[36854] /chos ni/
[36855] sangs rgyas kyi sa'i zag pa med pa'i chos rig pa dang 'brel ba/
[36856] sku ni/
[36857] mtshan ma zhal phyag tu med la rig pa'i ngo bo mi 'gyur ba tsam la brjod pa'o/
[36858] /dbye na/
[36859] dngos po mtshan nyid dang 'brel ba'i chos sku/
[36860] gnas pa khyab tshul dang 'brel pa'i chos sku/
[36861] rnam dbye snang tshul dang 'brel ba'i chos sku gsum las/
