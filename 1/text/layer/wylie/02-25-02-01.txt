[36755] dang po la gsum ste/
[36756] thob tshul spyir bstan pa/
[36757] 'bras bu yin par bye brag tu bshad pa/
[36758] lam snang du bshad pa dang 'gal ba spang pa'o/
[36759] /dang po ni/
[36760] ngo bo'i 'char gzhi las sku gsum du snang ba yang*/
[36761] dag bya sgo gsum gyi dri ma dag stobs kyis thob par bstan pa ni/
[36762] thal 'gyur las/
[36763] gzhan yang 'bras pu'i rim pa ni/
[36764] /chos sku sems kyi las kyis dang*/
[36765] /longs sku ngag gi rnam par thob/
[36766] /sprul pa'i sku ni lus kyis so/
[36767] /zhes so/
[36768] /'di dag dag bya'i rgyu 'bras zhes bya'o/
[36769] /rang bzhin du lhun grub yin pas rgyu rkyen gyis bskyed nas thob pa shes pa bya la mi srid par shes par bya'o/
[36770] /gnyis pa ni/
[36771] mu tig phreng ba las/
[36772] 'bras bu sku gsum ye shes lnga/
[36773] /zhes pa dang*/
[36774] rdo rje sems dpa' snying gi me long las/
[36775] /'bras bu'i chos thams cad sku gsum phyir mi ldog par shes par gyis shig ces so/
[36776] /gsum pa ni/
[36777] /sku gsum lam snang du bshad pa dang 'gal po zhe na/
[36778] bla ma snga rabs pa dag na re/
[36779] 'bras bu ma yin zer ba ni/
[36780] 'bras bu sku gsum du zhen pa'i mthar 'dzin dang bral bar byed pa la dgongs pa'am/
[36781] skor gsum la sbubs mthar thug tu 'dod pa de dgag pa la dgongs pa'o zhes 'gal spong mdzad nas/
[36782] don la 'bras bur 'jog pa'ang*/
[36783] ka dag gi nang dbyings kyi ngo bo ma dgongs pa'i rnam 'gyur yin pas shin tu nor te mi legs so/
[36784] /'dir sngar khas blangs pa bzhin lam snang yang yin la/
[36785] 'bras bu yang yin pa mi 'gal par 'dod de/
