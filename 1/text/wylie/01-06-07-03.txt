[8725] gsum pa sems dang 'dres pas thugs kyi bdag nyid du 'gyur ro/
[8726] /lus dang bsre ba ni lus kyi 'khrul 'khor la brten pas so/
[8727] /ngag ni yig 'bru gsum/
[8728] sems ni rlung gi 'phen sdud do/
[8729] /de ltar phab pa de me long yu ba can du blangs nas srin mtheb kyis slob ma'i khar lhung bar bya ba ni don dam kun rdzob dbyer mi phyed par byed pa'o/
[8730] /yang snga ma las/
[8731] slob ma'i khar ni btung bar bya/
[8732] /mi 'chi lce yis blang bar bya/
[8733] /zhes so/
[8734] /bco lnga pa de ltar bskur bas slob ma la bde chen gzung yul dang bral ba'i nyams skye ba'i tshad gzung ba ni/
[8735] rtsa rig byed kyi yal ga gnyis btsir bas skye med ngos gzung dang bral ba'i nyams skye ste cir yang brjod mi shes pa lkugs pa'i rmi lam dang 'dra ba'i nyams skye ba ni/
[8736] de nyid las/
[8737] 'di la brjod par mi shes pa/
[8738] lkugs pa'i rmi lam ji bzhin no/
[8739] /zhes so/
[8740] /bcu drug pa rig ma de mi mthong bar bya ba rten 'brel gyi gnad ni/
[8741] khyi nag po'i mig g.yas pa dang*/
[8742] ce spyang nag mo'i mig g.yon pa dang*/
[8743] 'ug pa'i g.yas pa dang*/
[8744] ling ngu'i g.yon pa dang*/
[8745] khwa da'i gshog rtse g.yas pa rnams legs par sbyar ba'i ri lu gser gyis gtums nas rig ma'i khar bcug ste/
[8746] lag tu Da ma ru la sogs pa bzung ba de nyid du mthong nas lus mi mthong ngo*/
[8747] /yang snga ma las/
[8748] phyag rgya mthong na dngos grub med/
[8749] /des na mthong ba med par bsten/
[8750] /ces so/
[8751] /bcu bdun pa dbang gi dus ma yin pa'am gzhan du bde ba mi bsten na yon phul la rang gi yul la sogs par btang ba ni gser la sogs pa'i yo byad kyis mgu bar byas la/
[8752] rang gi gnas su gshegs par bya'o/
[8753] /de dag gis dbang gsum pa'i rtogs dka' ba'i gnas bshad pa ste shin tu gsang ba chen po'i don to/
[8754] /don gnyis pa dkyil 'khor spros pa med pa'i dbang rnam par gzhag pa ni maN+Dal dang bum pa la brten nas yi ge 'khor lo dang tshigs su bcad pas bskur ba'o/
[8755] /'di spros med gsang dbang ste/


### PAGE 213

[8756] ngag gi gnas dag pa yi ge dang rtsa 'tshir ba'i bde bas ngo sprod pa'o/
[8757] /'di la phyi nang gsang ba yongs rdzogs bzhi las/
[8758] spros med kyi phyi ni sku gsung thugs kyi yi ges dag par byed pa'o/
[8759] /nang ni chos thams cad skye ba med pa la sogs pa bum pa'i gnas nges pa'o/
[8760] /gsang ba ni dngos po gang la'ang rang bzhin med pa la sogs pa shar grol ris med mtshon pa'o/
[8761] /yongs su rdzogs pa ni chos rnams thams cad stong zhing bdag med la zhes pa la sogs pa rtogs pa khyad par can la bzla ba'i tshig dbang rin po che'o/
[8762] /de dag kyang thal 'gyur las/
[8763] spros med dad ldan 'jug smin phyir/
[8764] /spros pa med pa'i dbang mchog ni/
[8765] /maN+Dal bum pa la brten nas/
[8766] /tshigs su bcad pas dbang sbyin bya/
[8767] /zhes so/
[8768] /gsum pa shin tu spros pa med pa'i dbang ni 'khor 'das lu shan phye nas brda dbang gis rang rig ye stong nam mkha' lta bu ka dag gi ngo bo ngo sprad pas dbang bskur ba'o/
[8769] /'di la'ang phyi nang gsang ba yongs rdzogs bzhi las/
