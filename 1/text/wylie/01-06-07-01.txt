[8687] dang po rig ma la dngos su ni ma spyad rtsa bskyed pa'i thabs la sogs pa byed pa'i dus ni ma yin/
[8688] tha mal pa'i 'dod pa rang rgyud pa med pas lta ba g.yo ba'i dus zhes bya ste/
[8689] rang gi lus la brten pa'i bde ba sems la dbang med par bskyed pa'o/
[8690] /de nas dngos kyi lus 'byongs pas byang sems bzung nas sbyangs ni ma sbyangs pa'i dus na bde ba khyad par can skyes nas myong ba rang rgyud dang ni ma 'dres pas stong nyid sems su ngos ma zin la/
[8691] sems nyid stong pa tsam du ni shes la/
[8692] tha mal pa'i rtog pa rang gi sems la gang yang med pa'i tshe lta ba thob pa'i dus zhes bya'o/
[8693] /de nas byang sems sbyangs nas 'byongs pa'i tshad la phebs pa'i tshe/
[8694] rtsa rnams la bkram nas lus sems gnyis med kyi phyag rgya chen po blo las 'das pa'i don nyams su myong ba'i dus lta ba brtan pa'i dus zhes bya ste/
[8695] ji ltar byas kyang byang chub kyi sems la dbang thob pas 'pho 'gyur med pa nyid do/
[8696] /yang snga ma las/


### PAGE 211

[8697] g.yo dang thob dang brtan pa ni/
[8698] /sku gsum po yi sa la gshegs/
[8699] /zhes so/
[8700] /bcu gsum pa de ltar lta ba ngos zin nas rtsa mig tu dgram zhing rlung dang bsre bas lus stobs rgyas shing don dam byang chub kyi sems la sbyar ba ni/
[8701] snyoms 'jug de la skyo na gyen la drangs te/
[8702] ig ces khu tshur bcangs nas mig gyen la bzlog ste rlung nang du brdigs pas rtsa mig tu khrems par nges te/
[8703] rlung thub thang nang du bzung bas rlung dang 'dres te nang du mi 'gro ba dang lus stobs rgyas pa la sogs pa 'byung ngo*/
[8704] /dri chu dang 'dres nas phyir byung na ma 'byongs pa'i rtags yin pas/
[8705] seng ldeng brdungs pa'i khu ba dang*/
[8706] til mar gyis byugs pas mi 'byung ngo*/
[8707] /de la rjes shes btsal ba ni/
[8708] don dam pa byang chub sems dang sbyar ba'o/
[8709] /gal te gnad 'di dag mi shes pas las rgya bsten nas bde ba lam du byas na/
[8710] lus la thig le gor nas nad du 'gro ste skyug log cing skyug tu mi btub/
[8711] ma 'byongs pa'i rtags  su gyen la drangs rting la skyug mer gyis 'gro zhing pho ba mi bde ba snyam pa 'ong ngo*/
[8712] /'di'i gegs ni yi ga 'chus nas sgreg cing stong skyugs byed/
[8713] pho kha mi bde la nad du 'gyur/
[8714] skabs su sog pa dang nu ma g.yas pa dang rtsib logs su gzer dri chen skam zhing 'don par dka'/
[8715] stong skyugs byed pa'i zhor la kha nas chu sngon mo 'dzag par byed do/
[8716] /de'i sel lugs ni/
[8717] lus mgal me ltar bskor zhing ngag tu hring hring zhes brjod/
[8718] sems me'i dkyil du gtad/
[8719] chang spangs la rgyam tshwa'i thang btang*/
[8720] zas dkar gsum zos pas grol nges so/
[8721] /bcu bzhi pa slob ma'i don du b+ha ga nas lan gsum gyen la bzlog ste/
[8722] 'di'i dus na A+oM AHhU~M sgra 'byin pa ni sku gsung thugs kyi byin rlabs 'jug pa'i gnad do/
[8723] /de yang dang po bla ma'i lus dang bsres pas slob ma'i sku'i bdag nyid du 'gyur/


### PAGE 212

