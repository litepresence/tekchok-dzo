[12500] srid pa zhes bya bar chags so/
[12501] /sems can gyi gzugs bsam gyi mi khyab pa byung ngo*/
[12502] /'khrul pa'i lam dang bsam pa yang ji ltar bsams pa'i rtog pa ltar rtog pa byung ngo zhes so/
[12503] /de la rdo rje sems dpa' ni rig pa'o/
[12504] /yul yangs pa can ni/
[12505] /thog ma'i bzhi'o/
[12506] /gnas mdzes ldan ni/
[12507] gzhi snang lhun grub kyi 'char sgo'o/
[12508] /dus nam sros pa ni/
[12509] rang ma rig pa gzhan du snang bas 'khrul gzhi'i snang ba'o/
[12510] /phag gi lo ni/
[12511] ma rig pa dngos su kun brtags pa'i tshe'o/
[12512] /sprul gyi nyi ma ni/
[12513] yul snang rags par bzung ba'i rtog pa gsal ba'i cha'o/
[12514] /skar ma bya ni/
[12515] yul zhen pa'i 'dod chags su skyes pa'o/
[12516] /rgan mo ni/
[12517] ma rig pa'i shes pa 'khrul 'dzin du shar ba'o/
[12518] /rus ma nges pa ni/
[12519] gzhi snang de gang du'ang 'char zhing grol 'khrul gnyis ka'i spyi sa yin pa nas 'khrul pa la zer ro/
[12520] /rogs mi bzhi ni/
[12521] rkyen bzhi'o/
[12522] /mi rgod lnga ni/
[12523] dug lnga'o/
[12524] /rgyab rten mi gcig ni/
[12525] kun rtog pa'i sems so/
[12526] /rkun mo gcig ni/
[12527] khong khro'o/
[12528] /thams cad bsogs pa'i mi gcig ni/
[12529] 'khrul snang gcig tu grub pa'o/
[12530] /de yang yid de 'khrul snang gi 'dzin byed do/
[12531] /de las nyon mongs du ma byung ba ni/
[12532] dmag gi tshogs so/
[12533] /de ltar 'khrul pa de dang po ka dag 'khor gzhi med pa yod ma thang pa cig las byung bas 'di 'dra srid pa zhes btags pa yin no/
[12534] /gnyis pa ni/
[12535] sgrub brgyud kyis mtshon nas 'khrul pa dang*/
[12536] grol ba gnyis ston pa ni/
[12537] yang rang shar las/
[12538] kye klong du dag pa rnams nyon cig
[12539] /sangs rgyas kyi gdongs pa'i tshad 'di rnams kyis gzung bar bya'o/
[12540] /sngon yul yangs pa can zhes bya ba na/
[12541] ston pa 'od 'gyed pa zhes bya ba yod do/
[12542] /de la bu spun gnyis yod de/
[12543] grog po stong par btson du bzung zer te ya cha/
[12544] de nas dmag mi lnga byung nas rdo'i mkhar rtse nas bcom zer te ya cha/
[12545] bu gnyis dong du bskyur nas/
[12546] rgan mo'i ling tog can gyis sgo bcad zer te ya cha/
[12547] de nas mi bzhis ded pas zin te/
[12548] mi lnga rta dang phral zer te ya cha/
[12549] bu gnyis rang gis rang shor nas btson srungs bsad zer te ya cha/
[12550] bu gnyis char nyi ma can du bros nas 'bangs la dpya bsdus nas/
[12551] btsun mo nyi shu rtsa gcig gis gros byas nas/
[12552] bsam rdugs kyi lha khang du bros te/
[12553] mi lngas phub lnga gon nas sgo bsrungs pas/
[12554] sus kyang 'ong ma nus zer te ya cha/
[12555] de nas me long bzhis byad bltas pas/
[12556] rang gi rang ngo shes zer te ya cha/
[12557] de nas khang pa cig la sgo brgyad yod pa mthong bas rang la rang bgad mo shor zer te ya cha/
[12558] de bzhin brda'i rnam pa rnams/
[12559] /mtshon nas ye shes don la sbyor/
[12560] /zhes so/
[12561] /de la ston pa 'od 'gyed pa ni/
[12562] rang byung gi ye shes so/
[12563] /bu gnyis ni/
[12564] rig pa ka dag dang lhun grub kyi ye shes gnyis so/
[12565] /grog por btson du bzung ba ni/
[12566] lhun grub kyi snang ba la ye shes ma bu 'dzol te/
[12567] ma rig pas 'khor bar bcings pa'o/
[12568] /mi lngas rdo'i mkhar rtse nas bcom pa ni/
[12569] dug lngas rig pa rang gnas las bskyod nas 'khrul du bcug pa'o/
[12570] /bu gnyis rgan mos sgo bcad pa ni/
[12571] rig pa 'khor ba'i dong du tshud de/
[12572] ma rig pas sgo bcad nas thar du mi ster ba'o/
[12573] /mi bzhis zin nas mi lnga rta dang phral ba ni/
[12574] shes rab bzhis nyon mongs lnga'i rnam rtog rlung dang bcas pa dag par byas pa'o/
[12575] /shes rab bzhi ni/
[12576] sgrol byed kyi shes rab kyis nyon mongs pa bsgral/
[12577] sdud byed kyi shes rab kyis ye shes bsdus/
[12578] 'byed byed kyi shes rab kyis nyon mongs dang ye shes phye/
[12579] skyod byed kyi shes rab kyis dbyings su bskyod par byas pa'o/
[12580] /bu gnyis shor nas btson srungs bsad pa ni/
[12581] rang rig rang ngo shes nas sgrib pa'am 'ching byed kyi las dang nyon mongs pa'i rnam rtog rang grol la song nas rjes med pa'o/
[12582] /bu gnyis nyi ma can du bros nas dpya bsdus pa ni/
[12583] rig pa mig la bcug nas dbyings rig gi snang ba la bltas pas sgo lnga zil gyis non nas nyams sna tshogs rang shar du 'dus pa'o/
[12584] /btsun mos gros byas te lha khang du bros nas mi lngas phub gon nas bsrungs pa ni/
[12585] rig pa'i ye shes ngo sprod nyi shu rtsa gcig gis mtshon nas rang snang la sgom dus rtog pa'i 'phro 'du rang 'gags pa'i don nang du skyes pa de/
[12586] phyir thig le 'od lnga'i mu khyud can mi 'gul bar gtad pa las 'byung ste/
[12587] rtog pas glags mi rnyed pa'o/
[12588] /me long bzhis byad bltas pas/
[12589] rang ngo shes pa ni/
[12590] sgron ma bzhi'i ye shes la bltas pas rang rig rang sar gnas pa'i don nang du shar ba'o/
[12591] /khang pa sgo brgyad mthong nas dgod shor ba ni/
[12592] lhun grub kyi snang ba mthong nas thog ma'i dbyings su btsan sa zin pa'o/
[12593] /gsum pa ni/
[12594] yang de nyid las/
[12595] yang yul 'khor yug chen po zhes bya ba na/
[12596] 'dam rdzab chen po zhig gi nang na/
[12597] mar me gcig ma shi bar 'dug pa/
[12598] yul mdangs dang ldan pa zhes bya ba nas/
[12599] ston pa me long can zhes bya bas mthong ste/
[12600] de la 'di skad ces smras so/
[12601] /kye sems can mdangs dang ldan pa khyod nyon zhig
[12602] /ngas khyod la lung bstan gyis ma yengs par nyon zhig
[12603] ri bo chen po ma la ya zhes bya ba'i rtse mo na/
[12604] rgya mtsho mu khyud can zhes bya ba cig yod de/
[12605] de'i nang na yab 'od srungs zhes bya ba dang*/
[12606] yum rdo rje phag mo zhes bya ba gnyis bshos pa las/
[12607] ming sring gnyis byung ste/
[12608] de nas pha ma gnyis kyis ming sring gnyis po la 'di skad zhes zer ro/
[12609] /bu khyod song la bdud nag po'i yul nas me long la shog cig
[12610] bu mo khyod song la sum cu rtsa gsum lha'i yul rnam par rgyal ba'i khang bzangs nas/
[12611] me tog thus la shog cig byas pas/
[12612] bu de na re nga mi 'gro zer ro/
[12613] /de nas yang pha ma gnyis na re bu khyod mi 'gro ba ci ste byas pas/
[12614] bu de na re bdud kyi yul na bdud ha li ka nag po zhes bya ba yod pas/
[12615] bdag btson du bzung nas 'gro zer bas/
[12616] yang pha ma na re 'di skad zer ro/
[12617] /bu de skad ma zer/
[12618] bdud kyi yul na a phyi ling tog can zhes bya ba yod kyis/
[12619] de khyod kyi a phyi yin gyis/
[12620] de la me slongs shig byas pas/
[12621] bu na re 'di skad ces zer ro/
[12622] /kye yab yum bdag gi yul de ma lags te/
[12623] yul der bdag mchi yis/
[12624] bdag la g.yog po mi lnga thong zhig
[12625] til mar gyi rang ngar btags pa'i ral gri gcig bskur zhig
[12626] /me long lnga bskur zhig byas pas/
[12627] pha ma gnyis dga' bas de ltar bya'o zer nas/
[12628] mi lnga g.yog tu brdzangs so/
[12629] /me long lnga bskur ro/
[12630] /de nas yang bu na re 'di skad ces zer ro/
[12631] /kye yab yum bdag ni bdud kyi yul nas 'thogs na ji ltar bgyi zhes dris pas/
[12632] pha ma gnyis na re/
[12633] yul rin po che'i phung po zhes bya ba na/
[12634] gdol pa can gyi mi bzhi yod kyis de dag dmag tu sbron la/
[12635] mi gcig gis dmag sdus shig
[12636] /mi gcig gis lcags khrol zhig
[12637] /mi gnyis kyis sgo chog cig
[12638] /de skad ces pha ma gnyis kyis lung bstan pas/
[12639] bu na re de ltar bgyi'o/
[12640] /e ma ho zer nas song ba las/
[12641] de nas bdud ha li ka nag pos mthong ste/
[12642] 'o mi sha byung bas 'khor rnams kyis zungs la 'di ma btang zhig byas pas/
[12643] bdud kyi mi lngas bzung ngo*/
[12644] /a phyi ling thog can gyis lcags bcug nas/
[12645] 'khor rnams la 'dis nga'i bu bsad pa yin pas/
[12646] 'di ma btang zhig byas pas/
[12647] 'khor rnams na re de ltar bgyi'o zer nas 'gro ba'i dbang ma byung ngo*/
[12648] /de nas yang bu des 'di skad ces byas so/
[12649] /kye a phyi bdag gis pha ma gnyis kyi zhal na re/
[12650] khyod kyi a phyi ling thog can zhes bya ba cig bdud kyi yul na yod kyis/
[12651] de nas me long la shog zer ba lags kyi/
[12652] bdag ma bzung bar thong zhig byas pas rgan mo de na re khyod mi gtong ba yin/
[12653] nga'i bu khyod kyi phas bsad pa yin pas mi gtong zer ro/
[12654] /de nas yang bu des 'di skad ces byas so/
[12655] /bdag mi gtong na dmag 'dren byas pas/
[12656] khyod rang dmag drongs zer nas ma thar ro/
[12657] /de nas bus 'gron po mi gsum la 'phrin brdzangs pas/
[12658] kye grogs po dag yul rin po che spungs pa zhes bya ba na/
[12659] gdol ba'i rigs kyi mi bzhi yod kyis/
[12660] der khyod kyis song la/
[12661] khye'u rigs byed btson du bzung bas dmag gi dpung mang po dang chos la shog gyis shig ces smras pas/
[12662] de ltar bgyi'o zer nas song ngo*/
[12663] /de nas zhag gsum gyi nang bar nyi ma shar tsam na/
[12664] dmag mang po byung nas sgo bcag nas/
[12665] btson gyi lcags bcag
[12666] rgan mo mdor bton/
[12667] mi lnga rta dang phral/
[12668] a phyi'i bu btson du bzung*/
[12669] 'khor rnams ral gris mgo bcad de bsad do/
[12670] /de nas rang gi yul du bros so/
[12671] /yul du phyin pas sring mo sum cu rtsa gsum lha'i yul nas me tog mang po khyer nas byung ba dang phrad do/
[12672] /de nas pha ma gnyis kyis ngo shes nas rab tu dga' nas ming sring gnyis la ming btags pas ming po la rdo rje lu gu rgyud 'dren pa zhes bya bar btags so/
[12673] /sring mo la mu khyud 'dzin zhes btags so/
[12674] /de nas ming sring gnyis gros byas pas/
[12675] ston pa me long can zhes bya ba de mthong ste/
[12676] de gnyis la lung bstan pa/
[12677] kye rigs kyi bu nyon zhig
[12678] /yul ma bkod par snang ba zhes bya ba na/
[12679] rin po che shel gyi mchod rten khri 'phang lnga pa cig gi logs re re la mi lnga lnga 'dun ma byed pa/
[12680] shel gyi mchod rten de'i 'khor lo la/
[12681] dngul dkar gyi me long bzhi btags nas yod pas/
[12682] ri bo ma la ya'i tsa mo nas byar gyis la/
[12683] mu khyud kyi ra bar chug cig
[12684] /de la rin po che'i skas tshugs la/
[12685] lag tu rin po che'i snod bcud kyis bkang ba cig thogs la 'dzegs shig
[12686] de nas mchod rten gyi rtse mo na ston pa 'od mi 'gyur ba bya ba cig yod kyis/
[12687] de las 'od zer gyi thag pa zhig zhabs g.yas pa nas 'ong gis/
[12688] de la ma 'jigs par 'jus la song zhig
[12689] /de nas khyod rang gi snang ba'i yab yin gyis der rgyug cig
[12690] /de 'das pa'i gong na rin po che shel gyi khang pa cig sgo brgyad yod kyis/
[12691] de na khyod kyi ma sna tshogs su snang ba bya ba yod kyis/
[12692] de'i tshe khyod kyis ma ngo shes par 'gyur ro/
[12693] /de'i gong na rin po che sna tshogs las byas pa'i khang pa cig yod kyis/
[12694] de khyod kyi gnas yin pas der sa zung zhig
[12695] de skad ces ston pas lung bstan pas/
[12696] khye'u lu gu rgyud 'dren pas 'di skad ces byas so/
[12697] /kye ston pa chen po de ltar bdag cag gis bgyi'o zer nas/
[12698] sring mo la 'di skad ces zer ro/
[12699] /ston pas lung bstan pa bzhin du bya'o zer nas/
[12700] nyi ma'i zer la zhon/
[12701] 'ja' tshon gyi sga bstad nas/
[12702] mu tig gi phreng bas glo bsdams/
[12703] lag tu shel gyi mdung thogs/
[12704] nam mkha'i dkyil du lam byung nas/
[12705] rin po che'i khang pa'i nang du thogs rdugs med par song zer te ya cha zhes so/
[12706] /de'i don la/
[12707] yul 'khor yug chen po 'khor ba'o/
[12708] /'dam rdzab/
[12709] lus ngag yid gsum gyi nang ngo*/
[12710] /mar me/
[12711] rig pa'i ye shes so/
[12712] /yul mdangs dang ldan ni/
[12713] snying nang la/
[12714] ston pa me long stong ni/
[12715] rang gi shes rab rang byung gi sgron ma'o/
[12716] /lung bstan pa ni/
[12717] nyams su blang tshul rang rig la nang du go bar byed pa'o/
[12718] /ri ma la ya'i rtse'i rgya mtsho na ston pa yab yum la bu tsha ming sring gnyis byung ba ni/
[12719] mgo la mig yod pa'i nang na rig pa'i rang gdangs snang stong gnyis kyi cha las/
[12720] dbyings rnam dag gi sgron ma dang*/
[12721] thig le stong pa'i sgron ma gnyis shar ba'o/
[12722] /pha mas bu tsha gnyis yul gnyis su bsgo ba ni/
[12723] dbyings snang dbang po'i mngon sum du khrom/
[12724] thig le bcud du smin par gyis zhes pa'o/
[12725] /bu bsgo ba mi nyan pa ni/
[12726] dbang po rtul ba dang*/
[12727] las dang po pa snang ba la zhen pa 'jug pas ma zhen pa dgos zhes pa'o/
[12728] /zhen na rang rig gzung 'dzin gyi bdud kyis 'ching ba'o/
[12729] /a phyi bstan pa ni/
[12730] rig pa'i cha la lhan cig skyes pa'i ma rig pa mtshungs ldan du yod pas rang ngo shes par bya'o zhes pa'o/
[12731] /me long gcig ni/
[12732] yul rig pas dpyad pa'i nyams so/
[12733] /bus nga'i yul de min yang mi lnga ral gri me long lnga chas pa ni/
[12734] shes pa yul thog tu 'char bas yul 'khrul pa 'di shes pa'i rang yul min/
[12735] da lta 'khrul pa la shor bas rig pa der 'khyams te/
[12736] ye shes lnga shes rab dang 'od lnga'i snang ba rang chas su grogs su tshang ba la zer ro/
[12737] /bus der zin nas thabs dris pa ni/
[12738] 'khrul pa 'di las grol thabs te/
[12739] yul rin po che'i phung po tsit+ta'o/
[12740] /mi bzhi sgron ma bzhi'o/
[12741] /dmag tu sbron pa ni/
[12742] nyams su len pa'i grogs te/
[12743] sdud byed kyi shes rab kyis dbyings rig gcig tu sdud/
[12744] 'byed byed kyi sems dang ye shes 'byed/
[12745] sgrol byed kyi shes rab kyis 'khor ba dbyings su sgrol/
[12746] skyod byed kyis dbyings la sbyor ba ste byed las so/
[12747] /bu yul der song ba ni/
[12748] gzhi snang las 'khor ba 'dir 'khrul pa'o/
[12749] /bdud 'khor dang bcas pas bzung ba ni/
[12750] rig pa nyon mongs kyi dbang du song ste ma rig pa la sogs pa'i 'ching bas bcings pa'o/
[12751] /a phyi la gnyen mos gdungs kyang mi gtong ba ni/
[12752] 'khor ba dang nyon mongs tshig gis skye med la sogs par gtan la phab kyang mi grol ba'o/
[12753] /'phrin skyel mi gsum ni sde snod gsum ste de'i brda don sprod mkhas pas rig pa'i don dang 'phrad pa'o/
[12754] /khye'u ni/
[12755] rig pa ste 'khor bar bcings pa la/
[12756] sgron ma bzhir ra mdar sbran nas nyams su blangs pas dmag byung ba shes rab dang rtogs pa du ma skyes te/
[12757] gzung 'dzin rdos bcas kyi lcags bcag
[12758] ma rig pa'i rgan mo yul phyung*/
[12759] dug lnga'i mi nyon mongs pa'i rlung gi rta dang bcas pa so sor phral/
[12760] rig pas rang ngo shes pa las mi 'da' ba'i btson bzung*/
[12761] nyon mongs pa stong phrag brgyad cu'i mgo bcad/
[12762] chos nyid rang yul gyi snang ba 'od gsal bltas pas/
[12763] sring mos me tog khyer ba sgron ma tshad du phyin pa'o/
[12764] /pha mas ming btags pa ma rig pa chod nas rig pa rang gsal dus rdo rje lu gu rgyud rang shar zhing*/
[12765] thig le stong pa'i sgron ma yul la snang ba'o/
[12766] /ming sring gros byas pa dbyings su rig pa bcug nas dbyings rig gcig tu dril nas nyams su blangs pas ston pa mthong ba/
[12767] bar do dang po'i 'od gsal lo/
[12768] /yul ma bkod par snang ba/
[12769] chos nyid bar do'i snang yul lo/
[12770] /mchod rten ni/
[12771] 'od lnga tshom bu lngas brgyan pa'o/
[12772] /'khor lo la me long bzhi yod pa 'od kyi lam lnga dang ye shes bzhi sbyor gyi snang ba'o/
[12773] /'di dag brtson na da lta yang snang nus par shes so/
[12774] /ma la ya nas bya ra byed pa ni/
[12775] mi gnas de la ltos la dbyings kyi ra bar rig pa ngos zung shig pa'o/
[12776] /skas dang snod dang rtse mo'i ston pa 'od zer dang bcas pa ni/
[12777] rtogs pas rang ngo shes te rang snang du bltas pas 'od kyi zer thag snying gar 'brel ba la rang sa 'dzin pa'i gdams ngag go
[12778] /khang pa sgo brgyad ni/
[12779] lhun grub kyi 'char sgo brgyad do/
[12780] /rin po che'i khang pa ni/
[12781] lhun grub rin po che ba'i sbubs thog ma'i ka dag la nang dbyings gcig tu btsan sa zin pa'i dus so/
[12782] /lung bstan pa bzhin song ba ni/
[12783] zer thag gi nyi zer la shes pa mi 'gyur bas 'od lnga'i snang ba sga 'dra ba dang*/
[12784] rtogs tshad kyi blo bsdams/
[12785] shes rab kyi mdung khyer rang snang gi nam mkha' nas lam byung nas/
[12786] ka dag gi sa la zang thal du grol ba'o/
[12787] /bzhi pa ni/
[12788] yang rang shar las/
[12789] sngon yul dag par snang zhes bya ba na/
[12790] mkhar sgo brgyad dang ldan pa'i mkhar cig yod de/
[12791] mkhar de'i rje khye'u snang ba rig byed ces bya bas byed/
[12792] de la ma rgan mo ling thog can bya ba cig yod de/
[12793] yul de'i mda' sna sdig skyong ba'i rgyal po grags pa dbang phyug bya ba yod pas/
[12794] de la bu rgyal bu lnga yod pas/
[12795] sras po lnga sku rtsed la song bas/
[12796] rgan mo ling thog can mdo na mar la skyo sangs la byung ba/
[12797] sras rgyal bu mched lngas btson du bzung zer ba de ya cha/
[12798] de nas bu ma'i snyegs ma la song yang bzung nas lcags su bcug zer ba de ya cha zhes pa'i don ni/
[12799] yul dag par snang rig pa'i zhing khams na/
[12800] mkhar sgo brgyad pa lhun grub kyi 'char sgo yod pa'i rtse mo na khye'u rang byung gi rig pa de/
[12801] ma rig pa dang dus mtshungs pas rgan mo dang lhan cig der gnas pa'o/
[12802] /rgyal po ni/
[12803] nyon mongs pa'i rtsa ba bdag 'dzin no/
[12804] /sras ni/
[12805] nyon mongs pa dug lnga'o/
[12806] /sku rtsed ni/
[12807] sgo lnga la dbang shes rang yan te chags sdang dug lngar spyod dus/
[12808] rgan mo bzung ba ni/
[12809] ma rig pa rang yul nyon mongs lngas bzung ste/
[12810] dug lnga ma rig pa dang ngo bo gcig tu gyur te 'jug pa ro gcig pa'o/
[12811] /de'ang da lta rang ma rig pa'i shes pa sgo so so la shar dus dug lnga dang phrad pa la zer ro/
[12812] /bu ma'i snyegs ma song ba bzung ba ni/
[12813] ma rig pa'i ngo bo de rig par yod pas/
[12814] rig pa yul thog tu bzung ba ste/
[12815] blo gang du chags sdang skyes nas bcings pa de'i ngo bo rig pa/
[12816] ldog pa ma rig pa/
[12817] shes na rang grol lo/
[12818] /brda lnga pa 'khrul pa ldog tshul ni/
[12819] yang de nyid las/
[12820] sngon yul rin chen spungs pa zhes bya ba na/
[12821] rgan mo cig la nor bu rin po che cig yod pas/
[12822] rkun mo mi lngas khyer nas rgan mo sdug bsngal gyis zin zer ba de ya cha/
[12823] de nas rkun mo rjes bcad pas/
[12824] yul tsher ma can du song nas/
[12825] rkun mo mi lngas brkus pas rgan mo brgyal zer ba de ya cha/
[12826] de nas rkun mo yul tsher ma can nas rjes chod pas/
[12827] rgan mo brgyal sangs zer ba de ya cha/
[12828] de nas rgan mo de'i bu me lha dkar po zhes bya ba de 'di skad ces zer to/
[12829] /nga'i nor bu brlag gam byas pas/
[12830] mi lnga po na re/
[12831] nor bu ma rlag gis khyod rang gi rgan mo sod cig
[12832] ma rgan mo ma bsad na nor bu mi ster ro byas pas/
[12833] khos kho rang gi ma bsad nas sha zos/
[12834] khrag 'thungs/
[12835] rus pa mur/
[12836] dngos po med par byas pas/
[12837] nor bu rkun mas byin zer ba de ya cha zhes pa'i don ni/
[12838] yul rin po che spungs pa tsit+ta'o/
[12839] /rgan mo ma rig pa/
[12840] nor bu rig pa/
[12841] rkun mo dug lnga/
[12842] mya ngan gyis zin pa rig pa chags sdang gis sbags pas rang sdug rang ma myong ba/
[12843] rjes bcad pas tsher ma can nas chod de rgan mo brgyal ba/
[12844] shes rab kyis rig pa dang de'i lhan skyes ma rig pa dug lnga dang bcas pa'i 'khrul pa brtags pas/
[12845] da lta 'khor ba na 'khor dus ngos zin pas/
[12846] ma rig pa dug lnga'i bag la zhar 'dug pa tsam mo/
[12847] /de ltar 'khrul pa'i rtsa ba chod dus rig pa rang ngo shes pas/
[12848] ma rig pa rang sangs la song ba ni/
[12849] rjes chod nas brgyal sangs pa'o/
[12850] /me lha ni/
[12851] rang ngo shes pa'i ye shes skyes pa ste/
[12852] nor bu ma rlag gam dris pas/
[12853] rgan mo sod de nas ster zer nas byin pa ni/
[12854] rig pas rang nyid 'khor bar song dus rang ngo ngan du song ngam bltas pas/
[12855] spu tsam yang ma song*/
[12856] gra ma nyams zur ma chag par mthong la/
[12857] lhan skyes rang ngo ma rig pa'i cha 'di ma spangs na des mi phan par da dung 'khor ba las snga 'dres gcig mi 'phags/
[12858] dug lnga rang 'khrungs su rang la 'char bar rtogs te/
[12859] kha nang du rang ngo la bltas pas rang rig dus lhan skyes kyi ma rig pa sangs te/
[12860] kun rtog rang grol bas sha zos zhe sdang ma spangs gnas su dag
[12861] chags  'dzin dag pas khrag 'thungs/
[12862] mi shes pa dag pas rus pa mur/
[12863] nyon mongs thams cad dngos med la song ste/
[12864] nang rig pa la bltas pas/
[12865] rang rig dus/
[12866] phyi yul la 'char ba'i dug lnga lhan skyes ma rig pa dang bcas pa dag nas/
[12867] rang byung ye shes kyi nor bu rang las rnyed pa'i dus so/
[12868] /drug pa ni/
[12869] rang shar las/
[12870] yul 'dul ba rnams par bkod pa zhes bya ba na/
[12871] rgya nag gi rgyal po li gar ta bya ba gab tse chen po cig bting nas/
[12872] gshin rtsis byas pas/
[12873] sto log tu btsun mo nyi shu rtsa gcig la mdzes pa'i chas su bcug nas/
[12874] lam po che'i bzhi mdor bskyal bas shi kha chod zer ba de ya cha/
[12875] de nas rgya nag gi rgyal po li gar ta 'phrul gyi rgyal po des/
[12876] btsun mo nyi shu rtsa gcig la mdzes pa'i chas kyis brgyan/
[12877] mgyogs pa'i rta bskyon/
[12878] gsal ba'i mig phye/
[12879] brdeg pa'i mtshon bskur/
[12880] gcod pa'i so btags/
[12881] gyon pa'i gos bskon/
[12882] 'dug pa'i yul btsal/
[12883] gnas pa'i khyim btsal/
[12884] 'gro ba'i lam btsal nas btang bas shi kha chod zer ba de ya cha zhes pa'i don ni/
[12885] 'khor ba sems can gyi rang dus nyon mongs pa can gyi slob ma'i lus sems tshogs pa ni/
[12886] yul 'dul ba rnam bkod do/
[12887] /rgyal pos gab tse bting nas rtsis byas/
[12888] btsun mo bskyal bas shig rgab chod pa ni/
[12889] slob dpon mkhas pas rgyud lung man ngag sems la btab nas/
[12890] ngo sprod nyi shu rtsa gcig gis ngo sprod de/
[12891] bar do'i lam snang la rang ngo shes par byas pas/
[12892] 'khor ba las thar te skye shi rgyun chod pa'o/
[12893] /rgyal pos btsun mo chas su bcug pa ni/
[12894] bla mas slob ma la da lta ngo sprod nyi shu rtsa gcig bstan nas/
[12895] rig pa'i rang 'od kyi chas mngon sum du cer mthong bstan/
[12896] shes rab kyi rta bskyon/
[12897] sgron ma bzhi'i mig phye/
[12898] rgyud lung gi mtshon bskur/
[12899] man ngag gi so btags/
[12900] snang ba bzhi'i gos bskon/
[12901] ka dag gi gnas btsal/
[12902] 'od lnga ye gdangs kyi khyim btsal/
[12903] bar do'am 'di nyid grol ba'i lam btsal bas/
[12904] thog ma'i gzhi la mthar phyin te/
[12905] skye shi med pa rdo rje'i sa thob pa'o/
[12906] /bdun pa lta bas la bzla ba'i gdams ngag ni/
[12907] seng ge rtsal rdzogs chen po'i rgyud las/
[12908] khams gsum sems can thams cad rnams/
[12909] /shin tu mtshon cha rnon po yis/
[12910] thams cad bsgral na dngos grub 'byung*/
[12911] /thugs rje thams cad sgrol ba'i phyir/
[12912] /rang gi rdo rje slob dpon nyid/
[12913] /bsgral nas rgya mtshor bskyur byas na/
[12914] /snang srid chos rnams shes par 'gyur/
[12915] /rang rig ye shes yod pa'i phyir/
[12916] /rtag tu 'grogs pa'i mched lcam gnyis/
[12917] /gcong rong dong du bskyur byas na/
[12918] /ye shes sku dang mi 'bral 'gyur/
[12919] /lu gu rgyud du yod pa'i phyir/
[12920] /lus srog bskyed pa'i pha ma gnyis/
[12921] /thang la bton na rang lus 'phel/
[12922] /ye shes yul dang phrad pa'i phyir/
[12923] /mchod rten lha khang la sogs rnams/
[12924] /phyags te rgya mtshor pho byas na/
[12925] /yang dag don gyi snying po mthong*/
[12926] /sgron ma mkha' la gsal ba'i phyir/
[12927] /dkon mchog gsum po rgyab phyogs na/
[12928] /zhing khams thams cad mthong bar 'gyur/
[12929] /sku gsum snang ba yod pa'i phyir/
[12930] /sangs rgyas bsgral te dur bcug na/
[12931] /rang gi snang ba rtogs par 'gyur/
[12932] /'byung ba rang la log pa'i phyir/
[12933] /chos rnams mer bsregs chur pho na/
[12934] /rig pa'i rang snang rtogs par 'gyur/
[12935] /shes rab don la spyod pa'i phyir/
[12936] /sems can thams cad dus gcig tu/
[12937] /bsgral na snang ba stong par 'gyur/
[12938] /thugs rje don nyid ma 'gags phyir/
[12939] /rang srog rang gis bcad gyur na/
[12940] /chos nyid yul dang 'phrad par 'gyur/
[12941] /sgron ma 'ong lnga brgyan pa'i phyir/
[12942] /skye dgu thams cad rang dbang du/
[12943] /bsdus na stobs dang ldan par 'gyur/
[12944] /ye shes chags pa med pa'i phyir/
[12945] /lha tshogs thams cad btson dong du/
[12946] /bzung na dngos grub nye bar 'gyur/
[12947] /rig pa kun tu yangs pa'i phyir/
[12948] /snying po bcad na bskyed rim gsal/
[12949] /rig pa rtsol sgrub bral ba'i phyir/
[12950] /tshogs la bsag tu med pa ni/
[12951] /sbyin pa kun tu rdzogs par 'gyur/
[12952] /rang rig btang bzhag bral ba'i phyir/
[12953] /thabs dang shes rab bral gyur na/
[12954] /rang gi don nyid rnyed par 'gyur/
[12955] /rig pa gcer bur yod pa'i phyir/
[12956] /rgyu 'bras mgo mjug zlog gyur na/
[12957] /skye med 'bras bu thob par 'gyur/
[12958] /rgyu yis bskyed du med pa'i phyir/
[12959] /kun gzhi rtsad nas bcad gyur na/
[12960] /yang dag mngon sangs rgyas par 'gyur/
[12961] /chos sku gdod nas dag pa'i phyir/
[12962] /bsad bcad las la rab dga' na/
[12963] /yang dag dge ba 'phel bar 'gyur/
[12964] /rig pa srog dang bral ba'i phyir/
[12965] /ye shes rtogs lugs de bzhin no/
[12966] /zhes so/
[12967] /'di dag gi don la/
[12968] khams gsum bsgral nas dngos grub 'byung ba ni/
[12969] sgo gsum dang khams gsum gyis bsdus pa'i sems sems byung rtsa ba bcad nas 'gag par byed pa'o/
[12970] /rdo rje slob dpon rgya mtshor bskyur bas chos shes pa ni/
[12971] lta stangs la 'dug dus yid dang sems gang du'ang mi rtog pas mig la dngas 'byin pas mngon sum shes pa'o/
[12972] /mched lcam dong du skyur ba ni/
[12973] rlung sems bzung nas lu gu rgyud la lta ba'o/
[12974] /pha ma bton pas lus srog 'phel ba ni/
[12975] dbyings rnam dag gi sgron ma dang thig le stong pa'i sgron ma dbang po'i thad la bton nas bltas pas/
[12976] snang ba gong du 'phel ba'o/
[12977] /mchod rten dang lha khang rgya mtshor pho bas snying po mthong ba ni/
[12978] tsit+ta'i dbus rig pa'i mchod rten 'od lnga'i lha khang na yod pa/
[12979] lta stangs kyis rgyang zhags chu'i sgron mar gtad pas phyir snang ba'i ye shes/nang du chos nyid don gyi ye shes gnyis 'du 'bral med pa'i snying po mthong bas 'od gsal ma bu 'phrod pa'o/
[12980] /dkon mchog gsum rgyab kyis phyogs pas zhing khams mthong ba ni/
[12981] 'khor ba'i rtsa ba dug gsum la yid kyi 'gyu ba rgyab phyogs nas rig pa la bltas pas/
[12982] chos nyid mngon sum dang*/
[12983] nyams gong 'phel du sprul sku/
[12984] tshad phebs su longs sku/
[12985] zad par chos sku'i snang ba mthong ba'o/
[12986] /sangs rgyas dur du bcug pas rtogs pa ni/
[12987] rig pa la ma rig pa lhan skyes yod pa rang ngo shes par byas pa'i skad cig la rang rig rtogs pa'o/
[12988] /de'ang ma rig pa'i rtsa ba rig pa la ldog pa'i phyir ro/
[12989] /dper na shes pa nyon mongs su shar dus ma rig pa bag la nyal nyon mongs mngon gyur du yod pa la cher gyis bltas pa rig pa rjen la bud nas ma rig pa nyon mongs dang bcas pa rig par sangs te/
[12990] rig pa zang nge thal le gnas pa bzhin no/
[12991] /chos me chu la bskur bas rang snang rtogs pa ni/
[12992] gzung 'dzin 'khrul pa'i chos gang shar te/
[12993] rtogs pa shes rab kyis mes gzhi med zad par bsregs nas/
[12994] rang bsam bsam gtan gyi chus de'i ngang la bzhag pas rig pa'i don rtogs pa'o/
[12995] /sems can bsad pas snang ba stong pa ni/
[12996] dran bsam thams cad phyam bzhag chen por btang bas 'khrul rtog rang 'gags la song nas 'khrul snang stongs pa'o/
[12997] /yang gcig tu na mngon sum la bltas pas byung tshor 'gags te sa rdo'i snang ba log pa'o/
[12998] /rang srog bcad pas chos nyid kyi yul dang phrad pa ni/
[12999] rlung rang 'gags la btang bas rnam rtog ngang gis stongs shing*/
[13000] rang ngo cer mthong du rtogs dus dbyings snang thad kar shar ba'o/
[13001] /de yang phyi 'od snang dbyings kyi rang yal dang phrad/
[13002] nang kun rtog rjes med du sangs pas ka dag zad pa'i rang yul dang skad cig la phrad pa'o/
[13003] /skye dgu bsdus pas stobs dang ldan pa ni/
[13004] lus gnad kyis rlung rig gi gnad bsdus pas sems nyid rang gnas bde gsal mi rtog pa'i nyams 'phel ba'o/
[13005] /lha tshogs btson du bzung bas dngos grub nye ba ni/
[13006] stong gzugs dbyings kyi go rar bzung na myur du rtags tshad thob pa'o/
[13007] /snying po bcas pas bskyed rim gsal ba ni/
[13008] /dran bsam rang ka ma cog gzhag gi gzer la thebs dus rig pa dang sangs phyed pa'o/
[13009] /tshogs bsag med na sbyin pa rdzogs pa ni/
[13010] rlung sems rgyu ba dag na 'char snang gi 'phel zad la thug pas/
[13011] lhun grub nang dbyings su nub tu nye ba'o/
[13012] /spyir rtsa rlung gi rgyu ba yod ring la gzhi snang gi 'char snang yod la/
[13013] rtsa rlung dag dus gzhi snang rang log la rtsa ba gzhi'i dbyings su ldog pa ni/
[13014] shel 'od nang du bsdus pa bzhin no/
[13015] /snang ba'i 'phel ma zad na nyams len gyi rtsal ma zad pa'o/
[13016] /thabs shes bral bas don rnyed pa ni/
[13017] shes pa la gnyis bcas gzung 'dzin dang bral dus rang rig rang sa na gsal te/
[13018] rig pa zang ka gcer bu gcig yin pa'i phyir ro/
[13019] /de yang gang dran cog gzhag gi dus su gsal lo/
[13020] /rgyu 'bras bzlog pas 'bras bu thob pa ni/
[13021] byas pas mi zin bzhag na zin pas gang dang gang gi tshe'ang bya rtsol rang gzhag la btang bas/
[13022] ma byas pa'i don skad cig la 'char ba ni/
[13023] 'bras bu lam du byas pas rgyu rang 'gags pa zhes bya'o/
[13024] /rten 'brel lugs 'byung yar lugs las bzlog pas 'khor ba 'chad par kun mthun pa ni/
[13025] rgyu 'bras go log gi chos zhes bya'o/
[13026] /kun gzhi ma rig pa'i rtsa ba rang ngo la bltas dus chod pas sangs rgya'o/
[13027] /bsad pas dge ba 'phel ba ni/
[13028] dran thog shar thog de kar rang chod cog gzhag la phyal phyal btang bas/
[13029] don gyi ye shes cer mthong du song bas nyams rtogs shugs la 'phel ba'o/
[13030] /nyi zla kha sbyor las/
[13031] rang rig rang grol rang nyid la/
[13032] /rang ka ma ni rang grol bas/
[13033] /lcags kyis lcags rnams gshog pa dang*/
[13034] /rdo yis rdo rnams gcog pa bzhin/
[13035] /rang gi gnyen por rang nyid che/
[13036] /rang bzhin rdzogs chen rtogs pa yis/
[13037] /'di ltar goms pa gang yin pa/
[13038] /ma btsal bzhag pa'i don rnams rnyed/
[13039] /ma bsgoms par ni bde chen rgyas/
[13040] /rang bzhin nyid du mngon sum rig
[13041] /'di nyid su dang phrad pa de/
[13042] /mtshams med sdig dang ldan pa yang*/
[13043] 'di nyid goms pas grol bar ni/
[13044] /the tshom med do na rag kan/
[13045] /ces so/
[13046] /brgyad pa 'od gsal klong du dril ba'i brda ni/
[13047] thal 'gyur las/
[13048] gzhan yang brda don tshig 'brel bshad/
[13049] /bskal pa'i me dpung klong dkyil na/
[13050] /mi gcig tshig pa med par yang*/
[13051] /kha nas sde snod chos bshad cing*/
[13052] /las su gzhan gyi srog gcod pa/
[13053] /dge sbyor 'phel ba ya re cha/
[13054] /lcags kyi khang pa sgo med na/
[13055] /snang med mun pa'i klong dkyil na/
[13056] /nyi ma zla ba 'od gsal yang*/
[13057] /sus kyang mthong ba med pa ni/
[13058] /so so'i dbang po'i yul gsal ba/
[13059] /mthong ba med pa yang re cha/
[13060] /zhes pa'i don la/
[13061] me dpung gis mi ma tshig par dge ba 'phel ba ni/
[13062] rtog tshogs nyon mongs kyi me nang na rang byung ye shes kyi mi thog ma med dus nas gnas kyang*/
[13063] des ma gos ma bslad ma tshig la/
[13064] rang ngo rang gis shes dus sde snod bshad la/
[13065] rtog tshogs rang grol du song ba gzhan gyi srog gcod pa ste/
[13066] gzhan du 'dzin pa'i sems yin pa'i phyir ro/
[13067] /don de ni rig pa gnad la phog pas dge sbyor ngang gis 'phel ba yin no/
[13068] /lcags khang mun pa can ni/
[13069] rang gi lus tsit+ta ka'i nang na rig pa ma rig pa dang na cig gnas pa'o/
[13070] /nyi zla ma mthong ba ni/
[13071] thams cad la yod kyang gdams ngag med pas ma mthong ba'o/
[13072] /so so la gsal ba gdams ngag can la mngon sum gyi snang ba da lta mthong ba'o/
[13073] /mthong ba med pa ni/
[13074] stong gzugs de rang gis mthong dus/
[13075] drung na 'khod pa gcig gis gcig gi de ltar med pa'o/
[13076] /'di ni rig pa 'od gsal gyi brda don no/
[13077] /de dag la sogs pa brda'i rnam pa grangs med pa rnams bla na med pa'i theg pa 'di la grags pas rgyud so so'i skabs su shes par bya'o/
[13078] /brda'i gnas 'di ni mkha' 'gro ma rnams kyis bdag byas pas shin tu gnyan zhing rtogs par yang dka' la/
[13079] rtogs na don rlabs che bas 'tshed pa'i phyir yang rab kyi chos yin no/
[13080] /tshig gzhan rnams bar du bslad pa dang 'chol ba srid la/
[13081] brda 'di ni sus kyang bsgyur du med/
[13082] bslad du med pas byin rlabs che zhing don la nye bar ston gyi/
[13083] tshig gi spyad yul ma yin pas gsang ba chen po yin no/
[13084] /theg pa'i mchog rin po che'i mdzod las/
[13085] 'khrul lugs bzlog tshul dang bcas pas brdas mtshon ste rim khang bcu pa'o/
[13086] /de ltar gzhi las 'khrul pa ji ltar zlog pa'i rim pa dang bcas pa bstan nas/
[13087] da ni 'khrul dus lus kyi grub tshul bstan par bya ste/
[13088] spyir khams gsum rigs drug so so la lus kyi snang tshul re yod pa las/
[13089] skabs 'dir mi rnams kyi dbang du byas te/
[13090] skye ba bzhi las mngal nas btsa' ba'i rim pa dang sbyar nas bshad pa ni/
[13091] nyi zla kha sbyor las/
[13092] pha dang ma yi rgyu rkyen las/
[13093] /mer mer po dang nur nur po/
[13094] /ltar ltar po dang gor gor po/
[13095] /mkhrang 'gyur nyid dang nya lta bu/
[13096] /rus sbal bzhin dang sbal pa bzhin/
[13097] /de bzhin zhag ni bdun phrag bdun/
[13098] /lte ba las ni lus rnams skyed/
[13099] /zla dgu de bzhin ngo bcu na/
[13100] /lus rdzogs ma yi mngal nas 'thon/
[13101] /de ltar gzugs ni tha dad du/
[13102] /'khor ba nyid nas 'khor ba'o/
[13103] /zhes gsungs pa'i don gtan la phab na/
