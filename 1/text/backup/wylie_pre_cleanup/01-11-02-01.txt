[13432] dang po sems la sdud pa chu'i sems kyis dran pa bsam gyi gzhi 'dzin/
[13433] brtan pas sems kyi tshogs pa sdud/
[13434] /'phro ba me'i sems kyis yul la spro/
[13435] /yang ba rlung gi sems kyis skyod par byed pa'o/
[13436] /sems nyid la/
[13437] skye med don gyi sems nyid/
[13438] 'gag med dran pa'i sems nyid/
[13439] 'gyur med dpe don 'dres pa'i sems nyid/
[13440] rang rdzogs dngos don gang du yang ma phye ba'i sems nyid do/
[13441] dran pa la sems dang*/
[13442] yid gnyis las/
[13443] sems kyi dran pa ni bshad pa bzhin no/
[13444] /yid kyi dran pa drug ste/
[13445] kun tu tshol byed kyi dran pa dag pa lha'i skur gsal la/
[13446] ma dag pa lha'i 'gro bar 'phen zhing/
[13447] phyin ci log na log sred can gyi lus su 'phen no/
[13448] /gtan la 'bebs pa'i yid kyi dran pa dag pas rigs 'dzin gyis thob/
[13449] ma dag pas lha min du skye/
[13450] phyin ci log na sme sha can gyi rigs su'o/
[13451] /nges par 'jog pa'i yid kyi dran pa dag pas mkha' spyod/
[13452] ma dag pas mi/
[13453] phyin ci log na 'dod sred can gyi/
[13454] 'gro bar 'phen no/
[13455] /yid kyi rnam shes kyi dran pa dag pas phyag rgya'i rnal 'byor/
[13456] ma dag pas byol song*/
[13457] phyin ci log na log lta can no/
[13458] /nyon mongs pa can gyi yid kyi dran pa dag pas yi ge gcig pa'i rnal 'byor ma dag pas yi dgas/
[13459] phyin ci log na 'dod sred log pa'i 'gro ba'o/
[13460] /'gyu byed 'dzin pa'i yid kyi dran pa dag pas 'khor lor 'dzin pa'i rnal 'byor/
[13461] ma dag pas dmyal ba/
[13462] phyin ci log na sdug bsngal can gyi 'gro ba'o/
[13463] /de yang kun tu tshol ba'i yid ni rlung gi rta dang bcas pa'i dran pa sngar gyi dran pa rjes su 'dzin pa las byung ba'o/
[13464] /gtan la 'bebs pa'i yid ni/
[13465] sa'i rta dang bcas pa 'das pa las mched pa'i dran pa las byung ba'o/
[13466] /nges par 'dzin pa'i yid 'byung ba chu'i rta dang bcas pa'i dran pa las byung ste da lta'i dran pa rjes su 'dzin pa las byung ngo*/
[13467] /yid kyi rnam par shes pa ni/
[13468] yid drug gi shes pa'i cha 'dus pa las byung ste/
[13469] ma'i rta dang bcas pa las byung ngo*/
[13470] /da lta'i dran pa nye bar mtshon pa las byung ba'o/
[13471] /nyon mongs pa can ni/
[13472] chu dang sa gnyis 'dus pa'i rta dang bcas pa ma 'ongs pa'i dran pa'i rjes 'dzin pa las byung ba'o/
[13473] /'gyu byed 'dzin pa yid ni/
[13474] bag chags snga phyi'i tshogs pa 'dus pa ste me rlung gnyis kyi rta dang bcas pa ma 'ongs pa'i dran pa mched pa las byung ba'o/
[13475] /de ltar drug gi smin sos nang du rnam shes tshogs drug tu byung ngo*/
[13476] /de dag gis so so'i 'du ba las khams bco brgyad 'phel ba thob la/
[13477] thob pas gnas te/
[13478] de dag gi rgyu dang rkyen las sa'i srin bu stong phrag brgyad cu rtsa bzhir byung ba ni/
[13479] lus kyis lus bskyed/
[13480] ngag gis ngag bskyed/
[13481] sems kyis sems bskyed pa ste/
[13482] bkod pa chen po las/
[13483] bskyed pa gsum gyis 'gro ba rnams/
[13484] so so'i smin so rdzogs pa ste/
[13485] /'byung ba las ni lus dag dang*/
[13486] /yi ge las ni sgra skad gsung*/
[13487] /dran pa tshe las yid sogs so/
[13488] /zhes so/
[13489] /de'ang srin bu brten pa'i yi ge dang*/
[13490] /de'i rten sku/
[13491] de re re la sku gsung thugs kyi nges pa'i rten du gnas pas/
[13492] dbang dang bskyed rdzogs bsgoms na grol rung gi gang zag ces bya ste/
[13493] rnal 'byor 'jug pa las/
[13494] sku dang gsung dang thugs nyid las/
[13495] /rnal 'byor sa bon des rdzogs nas/
[13496] /'dir ni dbang bskur nges pas so/
[13497] /zhes so/
[13498] /de ltar dran pa 'dus pa'i 'khor lo na tshogs pa'i chos rtsa bcu drug
[13499] ye shes bcu drug ste sum cu rtsa gnyis/
[13500] yi ge bcu drug ste zhe brgyad/
[13501] 'od kyi gong bu bcu drug ste/
[13502] drug bcu rtsa bzhi/
[13503] yab bcu drug yum bcu drug bsdoms pas dgu bcu rtsa drug
[13504] yab yum re re la sku gsung thugs kyi lha gsum gsum ste lha dgu bcu rtsa drug dang bsdoms pas brgya dgu bcu rtsa gnyis/
[13505] sems dang yid kyi tshogs pa nyi shu ste nyis brgya dang bcu gnyis/
[13506] yid kyi 'gyu byed kyi las bco brgyad de nyis brgya sum cu/
[13507] khams bco brgyad la 'phel bco brgyad do/
[13508] /nyis brgya dang drug cu rtsa drug
[13509] dbang po lnga'i gzhi lnga*/
[13510] dbang po'i rten lnga*/
[13511] dbang po'i sgo lnga dang bsdoms pas nyis brgya dang brgyad cu rtsa gcig
[13512] yid kyi myong ba la nyon mongs pa lnga lnga ste sum cu dang bsdoms pas sum brgya dang bcu gcig
[13513] de dag re re la dran pa'i 'phro ba dang*/
[13514] 'du ba gnyis gnyis te/
[13515] drug brgya nyi shu rtsa gnyis srin phu khri khrag brgyad dang stong phrag lnga*/
[13516] de re re la yi ge de tsam zhig
[13517] sku de tsam zhig ste 'bum phrag bzhi dang khri khrag lnga dang stong phrag gcig tu gnas pa ni/
[13518] nang du nad kyi bye brag rgyu dang rkyen nye ba dang ring bar byed la/
[13519] phyir ba spu bye ba gcig dang bzhi khri skyed par byed do/
[13520] /de dag rnams kun gzhi'i rnam par shes pa bzhi tshan 'dus shing de dag las kyi tshogs pa las/
[13521] khyab 'jug rus sbal gyi rnam pa dang 'dra ba/
[13522] dbang po'i sgo gsal la 'gul ba'i rlung med pa/
[13523] yan lag gi gzhi 'chos la bskyod pa'i nus pa med pa ni rlung gi 'gyur byed las su ma rung ba'o/
[13524] /'di nyid 'phel ba las skad cig la rtog pa brgya nyi shu 'gyu ba'i tshad du byung ba'o/
[13525] /de nas yang zhag lnga bcur 'gro ba'i nub mo 'byung ba chu'i byed las kyis/
[13526] lus kyi 'khor lo gnyis bor ba'i tshogs pa'i chos de dag rlung gis so sor gtor ba las/
[13527] chu'i sdus byed kyis gcig tu bsdus pas/
[13528] se 'gyur gyi 'bru legs par bltams pa ltar gnas pa las/
[13529] sa'i ljid kyis de dag mnan pas 'gyu zhing 'phrig pa tsam gyis stobs kyang nyams par byas so/
[13530] /de nas me'i nus pas drod phabs te tsha ba'i reg pa myong nas/
[13531] de dag spra ba mes mched pa ltar bsregs te/
[13532] rdul phran du byas so/
[13533] /de nas rtsa gsum pa'i nub mo rlung gi nus pa rdul phra rab de kun g.yo 'gul 'phrig pa tsam las/
[13534] rlung nang 'thabs pas phyogs kun tu gtor nas so sor phye'o/
[13535] /'di dag gi dus na sdug bsngal bzhi myong ba ni/
[13536] chus grang reg tu byas pas sdug bsngal tsam mo/
[13537] sa'i ljid kyis mnan pas/
[13538] sdug bsngal gyis sdug bsngal lo/
[13539] /mes bsregs pas 'gyur ba'i sdug bsngal lo/
[13540] /rlung gis gtor bas lhung gis dogs pa'i phyir 'du byed kyi sdug bsngal lo/
[13541] /de ltar zhag bzhis 'byung ba bzhi po rang gi nus pa zad nas/
[13542] 'byung ba gnyis 'dus kyi nus pa'i dus na/
[13543] ro rnams 'dus pa'i rtsa 'dab sum cu rtsa gnyis su so sor smin nas re re'i nang du ye shes dang*/
[13544] 'od dang*/
[13545] rlung gi gdangs dang*/
[13546] yi ge dang*/
[13547] 'od kyi gong bu dang*/
[13548] kun bzang yab yum gyi sku re re smin pa ni/
[13549] sus kyang byas pa med par byung bas rang byung zhes bya'o/
[13550] /de ltar 'byung ba 'dus pas rtsa bskyed la/
[13551] rtsa'i nus pas lus bskyed la/
[13552] lus kyi nus pas dbang po bskyed la/
[13553] dbang po'i nus pas yan lag rnams bskyed la/
[13554] yan lag gi nus pa sha khrag drod dbugs rnams bskyed la/
[13555] de bzhis rus pa/
[13556] rkang mar/
[13557] tshil rnams bskyed la/
[13558] de dag gis pags pa dang*/
[13559] chu ser dang*/
[13560] ngar snabs la sogs pa bskyed/
[13561] des chu ba/
[13562] rgyus pa/
[13563] lha ba rnams bskyed/
[13564] des rgyungs pa bskyed/
[13565] des kun rdzogs kyi thig le bskyed la/
[13566] des yang lus kyi rlung sems 'dus pa bzhi bskyed pas na/
[13567] bskyed rim bsgoms pas lus kyi chags byed nges pa'i las spyod byed du 'grub pa'o/
[13568] /de ltar ro rnams 'dus pa'i 'khor lo skye mched bcu gnyis kyi 'phel ba bsgrub pa'i byed las can 'dir me'i las gtso bas/
[13569] zas la sogs pa'i ro'i dngas mas phung po dang khams dang skye mched la sogs pa bskyed/
[13570] snyigs ma dri chen dang dri chu la sogs pa dor bar byed do/
[13571] /ro ni mngar bas bkrag bskyed la/
[13572] kha bas mdangs bskyed/
[13573] bska bas gzi brjid bskyed/
[13574] skyur bas stobs bskyed/
[13575] kleg pas shed bskyed/
[13576] lan tshwa'i ros byang sems bskyed pa'i phyir ro rnams zhes bya'o/
[13577] /'dus pa ni/
[13578] ro drug 'dus pa ste zas kyi rnal 'byor 'grub pa'o/
[13579] /'gro drug gi cha mi la tshang ba'i gnad do/
[13580] /'khor ni/
[13581] zas ro la tshur 'khor ba'o/
[13582] /lo ni/
[13583] lo gsum bslab nas bcud len 'grub pa'o/
[13584] /de'i phyir ro rnams 'dus pa'i 'khor lo zhes bya'o/
[13585] /de nas zhag lnga bcu rtsa drug na 'byung ba mes drod g.yos/
[13586] rlung gis drod spar bas lus kyi smin so sbal pa'i rnam pa dang 'dra ba dbang por gsal la dbang stobs ma rnyed pa/
[13587] yan lag tu byung la bskyod pa'i rlung ma rnyed par byung ngo*/
[13588] /'di'i dus na me'i srin bu stong phrag brgyad cu rtsa lnga chags pa ni/
[13589] lus can la ni lus kyis sprul/
[13590] /ces pa'o/
[13591] /de ltar tshogs pa'i chos nges par sbyar na/
[13592] rtsa sum cu rtsa gnyis na yi ge sum cu rtsa gnyis te drug cu rtsa bzhi/
[13593] 'od kyi gong bu sum cu rtsa gnyis te dgu bcu rtsa drug
[13594] kun bzang yab yum drug cu rtsa bzhi ste/
[13595] brgya drug cu tham pa/
[13596] yab yum re re la sku gsung thugs kyi lha ye shes sems dpa' dang bzhi bsnan pas/
[13597] bzhi brgya dang nyer drug
[13598] skye mched las kyi 'brel bcu gnyis las 'gyur rtogs pa'i grangs nyi shu nyi shu ste/
[13599] nyis brgya dang bzhi bcu ste/
[13600] bsdoms pas drug brgya dang drug cu rtsa drug
[13601] de dag smin pa'i nges pa'i khyad par las/
[13602] nyon mongs pa bag la nyal stong phrag brgyad cu rtsa lnga/
[13603] de'i rgyur me'i srin bu stong phrag brgyad bcu  rtsa lnga/
[13604] de dag re re na yi ge re re/
[13605] sku re re/
[13606] sku de nas smin pas ye shes sems dpa' re/
[13607] thugs ka na gnas pa dang*/
[13608] de ltar na srin bu lus kyi 'phel byed dang*/
[13609] nyon mongs rtog pa'i gzhi gnyis la 'bum phrag gsum dang khri phrag phyed dang gsum ste/
[13610] ro rnams kyi 'khor lo la sogs pa'i chos 'bum phrag gsum dang khri phrag gsum dang*/
[13611] brgya drug cu rtsa drug tu gnas so/
[13612] /de ltar tshogs pa dpag tu med pa yod pas na kun gzhi zhes bya'o/
[13613] /de yang zhag lnga bcu rtsa bdun gyi nub mo chus de dag gcig tu bsdus/
[13614] sas mnan zhing brtan par byas/
[13615] rtsa dgu la mes tshig cing bsregs/
[13616] rlung gis so sor phye ste/
[13617] zla ba gnyis song ba'i dus na 'byung ba zhi byed las kyi nus pa zad nas/
[13618] yang 'byung ba gnyis 'dus kyis byed de/
[13619] zla ba gnyis dang zhag gsum na rtse mo rnam par bkod pa'i 'khor lo la rtsa brgyad las rang ngo'i rtsa dang bzhi bcu rtsa lnga lngar 'phel bas/
[13620] rtsa 'dabs sum cu rtsa brgyad dang drug cu tham par mthon nas lus kyi phyi nang kun tu 'phros te/
[13621] khyad par gyi rtsa'i mched dang*/
[13622] thun mong gi mched rnams su byung ba'o/
[13623] /rtsa de dag gi gyen la rgyu ba dang*/
[13624] thur du 'phen pa dang*/
[13625] logs la shar ba dang*/
[13626] 'khrug pa dang*/
[13627] sgril ba dang*/
[13628] rkyang pa dang*/
[13629] sbom pa dang*/
[13630] phra ba dang*/
[13631] yal ga can rnams kyis/
[13632] khrag dang*/
[13633] chu ser dang*/
[13634] dbugs kyi rten dang*/
[13635] rta byed pa'o/
[13636] /'gyur byed dang*/
[13637] ring thung dang*/
[13638] 'phar ba'i las byed pa ni/
[13639] bdun cu rtsa gnyis te 'phen pa rlung gi las byed pa'o/
[13640] /'gyur ba dang*/
[13641] 'phrig pa dang*/
[13642] 'phel ba ni/
[13643] nad kyi 'dus mched sna tshogs su byed pa'o/
[13644] /'gyur ba dang*/
[13645] 'khrog pa dang*/
[13646] 'dzin pas ni nyon mongs pa bdag dang bcas pa'i las byed pa'o/
[13647] /gang ba dang*/
[13648] stong pa dang*/
[13649] sel bas ni dngas snyigs 'byed pa'i las byed pa'o/
[13650] /'dar ba dang*/
[13651] 'phril ba dang*/
[13652] gseng bas ni/
[13653] bde ba dang*/
[13654] sdug bsngal dang*/
[13655] btang snyoms kyi las byed pa'o/
[13656] /de ltar rtsa'i 'khor lo 'dus pa'i dbus su yi ge'i rang sgra dang*/
[13657] 'od kyi gdangs 'khrugs pa las/
[13658] sna tshogs dkar dmar 'od kyi 'khor lo 'khrugs pas
[13659] dbang po lnga so sor 'dzin pa'i rtsa las/
[13660] dbang po lnga'i sgo las rang rang gi yi ge'i 'od 'khrugs pas/
[13661] sna tshogs kyi bde sdug tu mched cing 'bar bar 'gyur ro/
[13662] /rtsa de dag kun gyi nang ye shes kyi ngo bor bzhugs pa'am lam du bzhugs pa dngos ma yin te/
[13663] ye shes kyi gdangs sam rtsal gyis khyab pa til 'bru mar gyis khyab pa'am nyi zer bu gar shar ba bzhin no/
[13664] /rtsa'i rang ngo ye shes kyi rtsal las lta sgom spyod pa'i rten du gnas so/
[13665] /de ltar 'byung ba gnyis 'dus pa'i las byas pas lus kyi dbang po dang*/
[13666] yan lag dang*/
[13667] pags pa dang*/
[13668] ba spu la sogs pa legs par bskyed la/
[13669] de nas bdun tshan dgu dang zhag bzhi lon pa'i dus na/
[13670] rlung gi stobs kyis 'gul ba dang*/
[13671] yan lag bskyod pa'i las su 'gyur te/
[13672] ma'i sha khrag gi dngas ma'i zas la spyod pa 'byung ngo*/
[13673] /'di'i dus su kun gzhi'i rnam par shes pa tshogs pa'i rten dag pa'i longs spyod cing yul dang dbang po nye bar len pa tsam du gyur pa'o/
[13674] /de ltar lus kyi rtse mo mgo yin la de na rtsa'i rnam grangs yi ge'i sbrel lta bur bkod pas rtse mo rnam par bkod pa'i 'khor lo zhes bya'o/
[13675] /de dag so so'i byed las tshogs pa las rlung gi srin bu stong phrag brgyad cu rtsa lnga/
[13676] yi ge'i stobs kyis 'khrog pa dang*/
[13677] rlung gi stobs kyis 'gul ba dang*/
[13678] kha zas nye bar len pa dang*/
[13679] lus so so 'gro 'gul du byung la sku yod pa'i stobs kyis srin bu de dag so so'i shes pa gsal bar byung ngo*/
[13680] /sngar gyi srin bu rnams kyang de bzhin no/
[13681] /srin bu de dag rlung gi 'gyur ba dang*/
[13682] stongs pa dang*/
[13683] 'khums pa dang*/
[13684] 'ches pa dang*/
[13685] 'khril ba las/
[13686] lus kyi 'byung ba rnams 'khrugs te/
[13687] rlung dang*/
[13688] mkhris pa dang*/
[13689] bad kan dang*/
[13690] 'dus pa'i nad rnams blang ste/
[13691] bde sdug tu smin pa'o/
[13692] /de dag gi rnam grangs dbye na bcu drug tu 'gyur la/
[13693] de nyid pho mo'i 'gyur gyi phye bas mo nad sum cu rtsa gnyis su 'gyur la/
[13694] de dag gi rnam 'gyur gyi grangs las thun mong gi nad bzhi brgya dang rtsa bzhir mched par byed do/
[13695] /de ltar rtse mo rnam par bkod pa'i 'khor lo na rtsa sum brgya dang drug cu'i nang na/
[13696] ka ka ki ki/
[13697] la sogs pa'i yi ge bdun brgya dang nyi shu gnas la/
[13698] 'od kyi gong bu sum brgya dang drug cu ste bsdoms pa stong phrag gcig dang brgyad cu/
[13699] kun bzang yab dang yum gyi sku nyis stong brgyad brgya po re re la sku gsung thugs kyi lha gsum gsum/
[13700] thugs ka nas ye shes sems dpa' spus bris pa'i rnam pa lta bu re re ste
[13701] sum stong nyis brgya dang bzhi bcu tham pa/
[13702] srin bu khri phrag brgyad dang stong phrag lnga/
[13703] yi ge de tsam cig de'i nang nas so so'i ye shes kyi sa bon de tsam cig ste/
[13704] 'bum phrag gsum dang khri phrag phyed dang gsum/
[13705] 'di'i dus na lung du ma bstan pa'i nyon mongs pa khri phrag brgyad dang stong phrag lnga ste/
[13706] 'bum phrag bzhi dang khri phrag gcig
[13707] gong du rtsa las 'phel ba'i stong phrag gsum dang gnyis brgya bzhi bcu ste/
[13708] 'bum phrag gsum dang khri phrag gcig dang stong phrag gsum dang nyis brgya bzhi bcu tham par gnas so/
[13709] /dbang po dang dbang rten gyi chos te rnam grangs dpag tu med pa 'dus pas na kun gzhi zhes bya'o/
[13710] /de ltar lus kyi 'khor lo bzhi po'i rtsa rnams kyi srog shing ro rkyang kun 'dar ma gsum gyis/
[13711] phyir lus ngag yid gsum bskyed/
[13712] nang du sku gsung thugs gsum bskyed/
[13713] gsang par sprul sku/
[13714] longs sku/
[13715] chos sku gsum bskyed pas na ka ba'i tshul du drang por gnas so/
[13716] /de yang yab kyi thig le yi ge A+oM AHhU~M gi sgra dang bcas pa 'thon te yum gyi mkhar thim/
[13717] ma'i rkyen yang 'bru gsum gyi sgra dang bcas te/
[13718] sgra drug po nang 'thabs pas bu'i lus ngag yid gsum gyi gzhi things nas ro rkyang dbu ma gsum du gyur pa'i dbus ma'i nang du A+oM dang 'od dang kun bzang yab yum kyi sku dang gsum du grub la/
[13719] g.yas su AHdang 'od dang sku gsum/
[13720] g.yon du hU~M dang 'od dang sku gsum grub ste/
[13721] sku gsung thugs gsum gsum gyi rten du grub pa'o/
[13722] /de ltar 'khor lo bzhi las dang po lus la sogs pa'i kun gzhi bskyed pa lte ba dang*/
[13723] de nas shes pa 'grub pas dran pa 'dus snying ga dang*/
[13724] dran pa'i ro myong ba dag gi smra byed du byung bas ro rnams mgrin pa dang*/
[13725] kun gyi rtse mo rnam bkod spyi bo ste bzhi tshad du nges pa'o/
[13726] /de yang rtsa ba'i nang gi yi ge rnams rlung gi sgra g.yos pa las/
[13727] skad 'byung la/
[13728] yi ge gsal ba rnams ni skad snyan pa'o/
[13729] /mi gsal la na mi snyam zhing*/
[13730] rtsa yig ma dag pa las skad 'dar ba dang*/
[13731] dag pa dang*/
[13732] rtse mo can la sogs par 'byung ngo*/
[13733] /rtsa'i gnad las sgyur bas/
[13734] skyes pa rnams skad sbom pa ni rigs can gyi rtsa med pa dang rtsa sbubs yangs pas sbom pa'o/
[13735] /de yang yangs pa dang*/
[13736] rab tu yangs pa dang*/
[13737] cher yangs pa las skad sbom pa dang*/
[13738] rab tu sboms pa dang*/
[13739] cher sboms pa la sogs pa 'byung ngo*/
[13740] /bud med la rigs can lngas rtsa sna gtums shing sdug mdog pas/
[13741] skad kyang 'dod pa'i sa bon man g.yos pa tsam nas phra ste/
[13742] gsal zhing 'jam pa 'dod chags las grub/
[13743] 'jam zhing des pa ma rig pa las grub/
[13744] 'gyur zhing 'khrog pa zhe sdang las grub/
[13745] phra zhing snyan pa nga rgyal phrag dog gnyis las grub pa'o/
[13746] /sos dal la smra ba nyung ba ni bde ba skye ba'i rigs so/
[13747] /bde zhing gnod med smra ba bu nar 'phel ba'i rigs so/
[13748] /de ltar bdun tshan bzhi lus 'chags la/
[13749] dgur rdzogs te/
[13750] bar dor zhag bzhi bcu rtsa dgu'i bag chags sog pa'i rten du byung ba'o/
[13751] /de nas cher 'phel te/
[13752] bu khye'u rnams ni ma'i glo g.yas nas kha nang du lta la/
[13753] bu mo rnam ni g.yon nas phyir lta bas gnas pa ni/
[13754] rang gi khyim 'dzin pa dang*/
[13755] gzhan gyi khyim du 'gro ba'i rten 'brel gyi byed pa de las byung ba'o/
[13756] de nas khye'u rnams zla ba dgu ngo dang bcu na btsa' la/
[13757] bu mo rnams zla ba dgu na btsas te/
[13758] rlung a wa d+hU tI nas sna sbug g.yas g.yon la dngos su rgyu bas/
[13759] nyon mongs pa je rags la song ste/
[13760] las du ma'i sog byed la gnas pa'o/
[13761] /de yang kun rdzob rang so'i 'byung ba bzhis lus smin par byas pa ni/
[13762] sa las sha dngos su grub par byas/
[13763] chu las khrag
[13764] me las drod/
[13765] rlung las dbugs dngos grub pa'o/
[13766] /sha las gti mug
[13767] khrag las 'dod chags/
[13768] drod las zhe sdang*/
[13769] dbugs las nga rgyal/
[13770] phrag dog la sogs pa'i rnam rtog tha dad pa'i rgyu rkyen du shar ro/
[13771] /'dod chags las lus dngos su smin par byas pa ni/
[13772] thog ma 'dod chags kyis kun slong byas pa las byung ngo*/
[13773] /zhe sdang las khrag tu smin pa ni/
[13774] thog ma zhe sdang la brten nas sgra brjod pa las byung ba'o/
[13775] /gti mug las yid sna tshogs par smin pa ni/
[13776] thog ma gzhi ma rig pa las 'khrul pa las byung ngo*/
[13777] /de ltar gsum yang dbugs kyi rta la zhon nas 'gro bas/
[13778] dug gsum gyi rtog pa tha dad 'char ba'o/
[13779] /de yang gti mug gi smin so 'gro ba la gnyid du 'byung*/
[13780] 'dod chags kyi smin so dgod pa'i gang mor byung*/
[13781] zhe sdang gi smin so rmi lam sna tshogs su 'byung ba'o/
[13782] /sha gti mug gis bskyed pa'i rtags su 'gro ba sha gang che ba gnyid che/
[13783] drod zhe sdang gis bskyed pa'i rtags su phyi'i nam zla la drod rlan phebs pa'i dus rmi lam mang ngo*/
[13784] /zhe sdang skyes dus lus yang la drod skye zhing ngag smra ba la brtson pa'o/
[13785] /khrag 'dod chags kyis bskyed pa'i rtags su khrag gi rgyu ba la brten nas rgod pa 'byung*/
[13786] 'dod chags skyes du rlan dang rdul la sogs pa gsher ba'i cha 'byung ba'o/
[13787] /de yang sha la brten nas gzugs kyi phung por mched/
[13788] khrag las 'du shes/
[13789] drod las rnam shes/
[13790] dbugs las 'du byed/
[13791] rlung phyir 'grub la brten nas tshor bar mched pa'o/
[13792] /de yang shas rtsa bskyed/
[13793] rtsas rlung bskyed/
[13794] rlung gis las dang ye shes gnyis ka bskyed do/
[13795] /las kyis 'khor ba sdud/
[13796] ye shes kyis mya ngan las 'das pa sdud do/
[13797] /de yang khrag la brten nas chu ser bskyed/
[13798] des thig le bskyed/
[13799] thig les kun rdzob kyi smin so dbang po lnga byung*/
[13800] dbang po'i rgyu nyon mongs pa lnga/
[13801] rkyen yul lnga/
[13802] 'das ma 'ongs da lta'i rtog tshogs 'dus pa las 'khor 'das kyi rgyur byung ba'o/
[13803] /de la don dam pa'i 'byung ba bzhi ni/
[13804] kha dog dkar po rab tu mched pa las/
[13805] rgyang zhags chu'i sgron ma'i rgyu byas/
[13806] sa'i rtsa las byung*/
[13807] dmar po rab tu dmar ba las thig le stong pa'i sgron ma'i rgyu byas/
[13808] chu'i rtsa las byung*/
[13809] ser po rab tu ser ba las dbyings rnam par dag pa'i sgron me'i rgyu byas/
[13810] me'i rlung gi rtsa las byung*/
[13811] kha dog ljang gu rab tu ljang ba las/
[13812] shes rab rang byung gi sgron ma'i rgyu byas/
[13813] rlung gi rtsa las byung ngo*/
[13814] /de yang shes rab rang byung gis rig pa bskyed/
[13815] rgyang zhags kyis 'od bskyed/
[13816] thig les sku bskyed/
[13817] dbyings kyis ye shes bskyed do/
[13818] /rgyang zhags kyi chos nyid mngon sum gyi snang ba mthong*/
[13819] /thig le stong pas nyams gong 'phel mthong*/
[13820] dbyings kyis rig pa tshad phebs mthong*/
[13821] shes rab rang byung gi sgron mas chos nyid zad pa'i snang ba la spyod pa'o/
[13822] /de dag kyang sgo mig nas ye shes shar ba la dngos su spyod pa'o/
[13823] /theg pa'i mchog rin po che'i mdzod las/
[13824] bag chags lus kyi grub tshul bstan pa ste rim khang bcu gcig pa'o/
[13825] /de ltar lus grub tshul spyir bstan nas/
[13826] da ni de la rtsa dang rlung dang thig le'i gnas tshul bye brag tu bshad pa la gsum ste/
[13827] rten rtsa/
[13828] brten pa rlung*/
[13829] gnas pa thig le'i rab tu dbye ba'o/
[13830] /dang po la gsum ste/
