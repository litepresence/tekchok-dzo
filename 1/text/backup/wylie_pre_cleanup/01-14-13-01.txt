[20285] dang po sems rtog med dang rig pa rtog med gnyis mi rtog par 'dra yang*/
[20286] rig pa zang thal la/
[20287] sems lhan ne gnas shing 'khyil ba'i khyad yod do/
[20288] /gnyis pa rig pa gting gsal yul la ma shar ba dang*/
[20289] sems rang gnas lhan ne ba gnyis rang gnas su 'dra yang*/
[20290] rig pa dngas la yul med/
[20291] sems yul can 'dzin pas bcings pa'i khyad yod do/
[20292] /gsum pa rig pa rang gnas kyi bsam gtan dang*/
[20293] rtsa rlung ngal so'i bsgom pa gnyis yid rtse gcig tu gnas par 'dra yang*/
[20294] rang babs kyi bsam gtan rlan dang bcas pa dus rtag tu yod la/
[20295] rtsa rlung gi bsgom pa bying rgod shas che ba rtsol ba'i rkyen kha na yod pa'i khyad yod do/
[20296] /bzhi pa rig pa rang shar yul la snang ba dang*/
[20297] rnam rtog dang gar shor ba gnyis yul la 'phro ba 'dra 'dra 'dra yang*/
[20298] rig pa thal byung du shar nas 'dzin med du grol la/
[20299] rnam rtog gzung 'dzin du zhen pas yul phyir 'brengs pa'i khyad yod do/
[20300] /lnga pa chos nyid kyi bar do dang*/
[20301] yi dam lha'i sgyu lus gnyis lha sku snang tsam du 'dra yang*/
[20302] snang ba rgya che chung dang rang snang du shes dus grol mi grol gyi khyad yod de/
[20303] chos nyid bar do rig gdangs snang la/
[20304] lha'i sgyu lus rtog pa goms rjes su byas pa'i phyir ro/
[20305] /drug pa rang bzhin sprul sku'i zhing snang dang*/
[20306] mas bgrod sangs rgyas nas dag pa'i zhing du mdzad pa ston pa gnyis/
[20307] longs sku'i snang cha dag pa'i zhing bcas su 'dra 'dra 'dra yang*/
[20308] /rang bzhin sprul pa rang snang lhun grub kyi sgo las shar ba yin la/
[20309] mas bgrod kyi zhing 'khrul snang reng bu ba mthun par snang ba'i khyad yod de/
[20310] don la rang snang dang gzhan snang gi khyad yod do/
[20311] /bdun pa mthar thug gi grol sa ka dag dang*/
[20312] nges med gzhi'i lhun grub gnyis rig pa'i yon tan ngo bo rang bzhin thugs rje la sogs pa 'dra yang*/
[20313] dri ma dag ma dag dang 'khrul gzhi byed mi byed kyi khyad yod do/
[20314] /rang gi sde bas khyad 'di shes pa gal che bas/
[20315] 'bras bu gzhi thog tu grol zer nas rtsing por ma smra cig
[20316] /brgyad pa 'og ma'i yid dpyod kyi lta sgom dang*/
[20317] rig pa mngon sum gyi lta sgom gnyis ming du 'dra yang*/
[20318] dbang po dang rig pa la snang mi snang gi khyad che'o/
[20319] /dgu pa rig pa'i sku dang*/
[20320] rtog pa'i lha sku gnyis lha mthong tsam du 'dra yang*/
[20321] rgya che chung dang rtag mi rtag dang rtog pa goms rjes su byed dgos mi dgos kyi khyad yod do/
[20322] /bcu pa rig pa'i snang yul rang shar dang*/
[20323] 'khrul snang sna tshogs su shar ba gnyis ma dag pa'i dngos po 'di snang tsam du 'dra yang*/
[20324] /rnal 'byor pa la chu zla dang rmi lam ltar ngang gis bden med du shar bas mi 'ching la/
[20325] phal pa rnams 'ching ba'i khyad yod do/
[20326] /bcu gcig pa 'od gsal ye gdangs kyi thig le dang*/
[20327] rlung sems bzung ba'i 'ja' 'od kyi thig le gnyis stong gzugs shar tsam du 'dra yang*/
[20328] rang bzhin rnam dag gi thig le dbyings rig gi snang ba yin pas dngas pa dang*/
[20329] re zhig gong 'phel du dkyil 'khor gyi bar du 'char ba dang*/
[20330] rlung bzung ba la ma ltos pa dang*/
[20331] nyon mongs dang rtog pa rang 'gags pa dang*/
[20332] dngas la rang gnas kyi bsam gtan gyis brgyan la/
[20333] rtsa rlung gi rtags bcu rnam dag gi rlung gi rtsol ba'i rjes su byed pas 'phel 'grib mang zhing mi brtan pa dang*/
[20334] mi dngas pa dang*/
[20335] cha'i 'grib pa dang*/
[20336] rtog pa dang nyon mongs rags pa rjes la gsal por skye ba dang*/
[20337] gnas cha'i brlan chung ba la sogs pa ste/
[20338] khyad shin tu che'o/
[20339] /'di dag lam 'bras dang*/
[20340] sbyor drug dang*/
[20341] gsang 'dus kyi phra tig la sogs pa bsgom dus 'char yang*/
[20342] snying tig gi mngon sum dang gnyis gser dang ra gan gyi khyad bzhin yod do/
[20343] /bcu gnyis pa grol sa'i dbyings ka dag dang*/
[20344] nyams su len dus kyi phyi nang gi dbyings ka dag gnyis rig pa rgya chad med pa dang*/
[20345] yul snang dag tsam du 'dra yang*/
[20346] grol sa rlung sems dag pas 'khor 'das ka dag tu gnas la/
[20347] da lta rlung sems ma dag pas rkyen dbang res 'ga' ba dang/
[20348] mi gsal la dri ma dang bcas pa'i khyad yod do/
[20349] /bcu gsum pa rig pa nang gsal rjen la bud dus sna tshogs snang ba dang rig pa mi 'gag par 'char ba dang*/
[20350] sems byung sna tshogs rtog tshogs su 'phro ba gnyis snang sems 'char bar 'dra 'dra la/
[20351] rig pa rkyen dbang du mi 'gro/
[20352] /ngang dngas dang mi 'bral/
[20353] thal byung du shar ba dang grol ba dus mnyam ris med du gnas la/
[20354] byung tshor rtog pa yul la yengs nas tha mal rang ka'i khyad yod do/
[20355] /bcu bzhi pa shes rab rtsal du rdzogs pa dang*/
[20356] rnam rtog yul la 'phro ba gnyis phyir 'char ba la 'dra yang*/
[20357] shes rab zang nge thal le thad kar zhig nas phar tshur 'khor rgyu med la/
[20358] rtog pa phyir yul 'dzin/
[20359] tshur log nang du gcig phyir gcig mthud nas gzung 'dzin rang ka mar song ba'i khyad yod do/
[20360] /bco lnga pa sngags kyi rtse mo 'dir thad drang du bstan pa'i don dam ma skyes pa la sogs pa dang*/
[20361] 'og mar dgongs gzhi re la ltos nas skye med 'gag med la sogs pa'i tshig rnams/
[20362] stong gsal spros bral rang byung gi ye shes su bshad tshul 'dra 'dra 'dra yang*/
[20363] 'dir mngon sum gnad la phab pas don khong nas 'char bas yid dpyod rtog pa la mi ltos te rtog pa 'gag pa'i phyir ro/
[20364] /'og mar don dam par de yin snyam nas snyam byed rtog pas yid dpyod byed pa mun rdo 'phen gyi khyad yod pas/
[20365] stong sgom mun rdo dang bral nas 'od gsal snying po lnga ldan du bstan pa yin no/
[20366] /bcu drug pa yul dang lus dang rig pa gsum gnad la gcun nas rig pa mngon sum du gzhal ba dang*/
[20367] gsang skor du dpe don rtags gsum gyis rig pa gzhal ba gnyis 'dra 'dra 'dra yang*/
[20368] 'di mig can gyis dung gzhal ba 'dra la/
[20369] gsang skor dmus long bshad rol can gyis dung gi kha dog bshad pa 'dra ba'i khyad yod do/
[20370] /de skad du'ang kun tu bzang po klong drug pa las/
[20371] rnyog pa med pa'i rang sems dang*/
[20372] /rtog pa med pa'i rang rig gnyis/
[20373] /'dra'o 'dra'o nor ra re/
[20374] /ma bsgribs gting gsal snang ba dang*/
[20375] 'gro ba'i bsam rgyud zhen pa gnyis/
[20376] /'dra'o 'dra'o nor ra re/
[20377] /ma btsal bzhag pa'i bsgom pa dang*/
[20378] /rtsa rlung sems kyi ngal so gnyis/
[20379] /'dra'o 'dra'o nor ra re/
[20380] /dran med rig pa yul snang dang*/
[20381] /dran bsam 'gro drug 'khrul pa gnyis/
[20382] /'dra'o 'dra'o nor ra re/
[20383] /chos nyin dag pa'i bar do dang*/
[20384] /yi dam lha yi sgyu lus gnyis/
[20385] /'dra'o 'dra'o nor ra re/
[20386] /rang bzhin sprul sku'i zhing khams dang*/
[20387] /theg pas bgrangs pa'i sangs rgyas gnyis/
[20388] /'dra'o 'dra'o nor ra re/
[20389] /sku gsum 'bras bu'i mthar thug dang*/
[20390] /sna tshogs ma nges lhun grub gnyis/
[20391] /'dra'o 'dra'o nor ra re/
[20392] /theg pa rnams kyi yid dpyod dang*/
[20393] /rig pa mngon sum lta ba gnyis/
[20394] /lta ba'i phyogs nas 'dra gnyis pas/
[20395] /'dra'o 'dra ste nor ra re/
[20396] /rtsol med rig sku yul snang dang*/
[20397] /mtshan ma bsgoms pa'i gzugs brnyan gnyis/
[20398] /'dra'o 'dra'o nor ra re/
[20399] /rig pa'i mdzad spyod rol pa dang*/
[20400] /'gro drug 'khrul pa'i snang ba gnyis/
[20401] /'dra'o 'dra'o nor ra re/
[20402] /rang bzhin rnam dag thig le dang*/
[20403] /rlung bzung mtshan bcas thig le gnyis/
[20404] /'dra'o 'dra'o nor ra re/
[20405] /chos sku rnam dag yul dbyings dang*/
[20406] /mya ngan 'das pa'i grong khyer gnyis/
[20407] /'dra'o 'dra'o nor ra re/
[20408] /rang rig bsam pa bral ba dang*/
[20409] /sems kyi byung tshor sna tshogs gnyis/
[20410] /'dra'o 'dra'o nor ra re/
[20411] /shes rab rang rtsal rdzogs pa dang*/
[20412] /yid kyi dran pa phyir shor gnyis/
[20413] /'dra'o 'dra'o nor ra re/
[20414] /gsang chen nges pa'i bden tshig dang*/
[20415] /ldem dgongs gcud pa'i gal tshig gnyis/
[20416] /'dra'o 'dra'o nor ra re/
[20417] /nges pa'i bcud gsum man ngag dang*/
[20418] /mtshon pa dpe yis bslu brid gnyis/
[20419] /'dra'o 'dra'o nor ra re/
[20420] /zhes gsungs so/
[20421] /gnas 'di ni rang bzhin rdzogs pa chen po gsang ba snying tig gi gnad gal po che yin pas/
[20422] legs par khong du chud par byas la rgyud la nyams su blang gi
[20423] phyogs bcur thams cad la bsgrag cing bshad pa'i gnas ma yin no/
[20424] /theg pa'i mchog rin po che'i mdzod las/
[20425] brten pa shes pa'i gnas rnam par gzhag pa ste rim khang bcu bzhi pa'o//
[20426] //
