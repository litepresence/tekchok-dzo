**Stanza 1**  
gdod nas rab zhi gnyug ma brdal ba'i zhing  
rtag tu mi g.yo ye shes chos sku'i klong  
dgongs pa'i rtsal chen rdzogs pa'i snang 'gros can  
kun mkhyen bla ma de la phyag 'tshal lo

**Stanza 2**  
kye lags yon tan mchog gi rang bzhin ni  
dam pa'i gzhung la ma brten rang bzos min  
rgya mtsho che las nor bu mchog 'byung gi  
dman pa'i yul las rang gar ci zhig rnyed

**Stanza 3**  
rtogs pa'i ye shes nyi ma snang ba yang  
byin brgyud ma nyams bla ma'i man ngag las  
nges par 'ong gi stong sgom mun rdo ba  
legs pa'i lam du rnam mar 'gro ba nyung

**Stanza 4**  
thos pa med pa srid na skyon che yang  
log par thos pa de bas sdig che bas  
mkhas pa'i gzhung la blta ba yod dus 'dir  
thos pa'i mig dkyus ci phyir dag mi bgyid

**Stanza 5**  
srid pa 'di na yid bzhin nor gcig pu  
kun mkhyen bla ma'i gzhung lugs rin po che  
'di las gzhan la sangs rgyas yod min na  
'di la rab dga' mi skyе su zhig yod

**Stanza 6**  
theg pa'i yang rtse rdo rje snying po'i mchog  
'bum phrag rgyud sde'i dgongs don rin chen mdzod  
rjod byed rgya che brjod bya don zab pa  
'di mthong kun tu bzang po dngos zhal mjal

**Stanza 7**  
'bum phrag drug cu'i rgyud don khong du chud  
srid zhi 'khor 'das yongs kyi gnas lugs shes  
zab lam theg rtse'i dgongs pa'i khyad chos rtogs  
de phyir gzhung 'di mjal ba nan tan mdzod

**Stanza 8**  
bsrung du med pa chos sku'i gnas lugs ni  
rgyu 'bras las 'das kun bzang dgongs pa'i mdzod  
gzhung bzang 'di 'dras spros pa ma bcad na  
yid dpyod theg pa'i ngan zhen su yis gzhig

**Stanza 9**  
man ngag kun gyi snying po bsdus bsdus ba  
drug tshan res kyang dam chos mdzod rdzogs pa'i  
lam bzang 'di 'dra rgyal ba dngos mjal kyang  
cig char thos pa dka' ba ma yin nam

**Stanza 10**  
bstan pa yongs rdzogs bstan bcos gcig kho nar  
tshang ba'i rnam bshad grub mtha' rin chen mdzod  
gzhung bzang 'di 'dra rgya bod gnyis char yang  
sngar yang ma byon da yang 'byon re kan

**Stanza 11**  
spang blang gnas kun yid bzhin legs ston pa  
chos tshul yongs rdzogs thos bsam sgom pa'i mdzod  
'di mthong bstan pa kun gyi de nyid shes  
brgya phrag gzhung la cig char sbayngs par 'gyur

**Stanza 12**  
theg rtse'i dgongs don tshig don bcu gcig tu  
legs bsdus kha tshang don 'dril man ngag gi  
nyams len gnad kyi mdzod gcig srid pa na  
srid pa'i rtsa ba gcod la gcig tu dpa'

**Stanza 13**  
khyad par gnyug ma'i sems nyid chos sku'i don  
bsal bzhag bral ba'i ye shes rjen pa ru  
legs ston kun mkhyen bla ma'i dgongs pa'i mthil  
zab las ches zab chos dbyings rin chen mdzod

**Stanza 14**  
yang dag chos sku dngos su byon pa'i gzhung  
gzhung bzang 'di 'dra sangs rgyas dngos yin te  
srid pa 'di na rgyal ba'i mdzad pa sgrub  
rgyal ba'i dgongs pa mngon sum ston pa'i gzhung

**Stanza 15**  
sangs rgyas mjal kyang 'di las yod re kan  
gzhung bzang 'di 'dra dam chos kun gyi mdzod  
chos rnams kun gyi brjod bya mthar thug pa  
chos sku'i ye shes rjen par ston pa ste

**Stanza 16**  
chos kun bsdur kyang 'di las yod re kan  
gzhung bzang 'di 'dra 'phags tshogs kun gyi thugs  
dus gsum snga phyi'i rgyal sras 'phags rnams kyi  
rtogs pa'i ye shes 'di las ma 'das te

**Stanza 17**  
'phags pa'i ye shes 'di las yod re kan  
mchog gsum yongs rdzogs chos sku'i mchod sdong ni  
rgyal ba kun gyi gshegs shul bla na med  
kun mkhyen bla ma'i rtogs pa'i 'drab 'bag ste

**Stanza 18**  
'di la su mjal srid pa tha ma yin  
gzhung bzang 'di 'dra tshig gcig thos pas kyang  
srid pa'i snang shas hrul por bgyid nus na  
yongs rdzogs mjal ba'i skal ba rnyed bzhin du

**Stanza 19**  
'dor bar bgyid na sems yod ji ltar yin  
kye lags sde snod gsum dang rim dgu'i chos  
phal cher brtson 'grus can la dgongs pa ste  
sgom dang sgrub dang rtsol bas grol lo zhes

**Stanza 20**  
bsal bzhag bral ba'i ye shes mthong ba med  
rtsol med blo 'das rdo rje rtse mo 'di  
ma bsgoms sangs rgyas rig stong rjen pa'i klong  
le lo can dang chos skur deng sprod de

**Stanza 21**  
sgom dang sgrub dang rtsol blo'i zhen pa med  
lam 'di ston la lhar bcas 'jig rten na  
kun mkhyen bla ma chos sku nyag gcig yin  
chos sku'i bstan pa ji snyed gnas pa las

**Stanza 22**  
chos dbyings mdzod 'di chos kyi snying khu yin  
de phyir gzhung bzang 'di 'dra srid 'di na  
mthong grol yin te thos grol dran grol yin  
'brel pa thog tshad ma 'ongs sangs rgyas yin

**Stanza 23**  
dgongs pa rnyed na da ltai'i sangs rgyas yin  
byin rlabs brgyud pa'i rno so ma nyams shing  
dgongs pa gtad pas don brgyud ye shes 'pho  
phyi rabs bu la gtad rgyas rgyas btab pas

**Stanza 24**  
kun mkhyen bla ma dngos dang mtshungs pa yin  
ji bzhin tshig don dgongs pa ma khrol yang  
mos gus thob na byin brgyud ye shes 'pho  
gzhung 'di mjal las tshig dbang rin po che

**Stanza 25**  
gzhan na med de rig pa'i rtsal dbang rdzogs  
skyon su 'jigs dang mi dags gdung ba'i tshe  
gzhung 'di mjal na dga' chen ye shes skyе  
bag dro nyams dga' rig pa dwangs shing gsal

**Stanza 26**  
yul snang 'khrul pa thug phrad 'jig pa yin  
nyams dga' rgyas dang bde chen 'bar ba'i tshe  
gzhung 'di mjal na dga' brod zhen pa 'jig  
spang blang ris med gnyug ma brdal ba'i klong

**Stanza 27**  
kun mkhyen bla ma'i dgongs zab ston pa yin  
tshe 'dir zhen dang rtsol bas gdung ba'i tshe  
gzhung 'di mjal nas a 'thas mngon rlom 'jig  
snang ba gu yangs gang ltar byas kyang chog

**Stanza 28**  
re dogs khriks med mnyam gzhag lhod kyis 'gro  
dbu ma 'di yin pha rol phyin pa 'di  
gcod yul 'di yin sdug bsngal zhi byed de  
phyag rgya chen dang rdzogs pa chen po dngos

**Stanza 29**  
chos kun 'dir 'dus kun las khyad du 'phags  
kun mkhyen bla ma'i rjes 'jug sras yin na  
gzhung bzang 'di dang nam yang mi 'bral te  
rig pa'i gtan grogs 'di la bcol pas mchog

**Stanza 30**  
phug gi blo gtad 'di 'dra yod re kan  
'phral du blo bde phugs su sangs rgyas thob  
rtsol bas mi gdung blo yi 'ching ba 'jig  
skyid na gong non sdug na skyo grogs byed

**Stanza 31**  
gzhung bzang 'di 'dra mi bsllu nyag gcig yin  
de phyir dbyangs su gyer zhing mgur du 'then  
tshigs su bcad cing lhug por 'don zhing blta  
nam yang 'di dang 'bral bar ma byas na

**Stanza 32**  
'khor ba'i 'khrul snang dum bu dum bur 'gro  
nam zhig byin brgyud rtogs pa'i gnad 'phos nas  
brjod du med pa'i ye shes khong nas skyе  
kun mkhyen chos sku'i bla ma dngos zhal mjal

**Stanza 33**  
gzhi bde'i steng du blo bde rgyun chad med  
gzhung 'di mjal las nyams len gzhan med de  
sgom dang sgrub pa'i snying po de nyid yin  
gzhung bzang 'di dag ci tsam mjal ba'i yun

**Stanza 34**  
de srid chos sku'i dgongs pa ngang gis skyе  
de slad rtsol blo'i blo tshub ma mang bar  
bag yangs ngang nas gzung bzang 'di dag gzigs  
brjod bya'i don zab rgyang na cang med kyi

**Stanza 35**  
blo thag chod la rang bab nga la zhog  
rtogs par dka' ba rtog ge'u bstan bcos bzhin  
bsgrims shing bsgrigs nas tshig don tshol mi dgos  
rang bab ngang la gzhung sems sres shig dang

**Stanza 36**  
gu yangs rjen pa zang ma thal gyis 'gro  
ngo sprod de yin gnyug ma'i ye shes de  
kun mkhyen bla ma'i gdams ngag der rang yin  
brjod bya de yin dbang bskur dngos kyang de

**Stanza 37**  
snying po'i nyams len de ga rang gis chog  
nges tshig tshig don khrol rung ma khrol rung  
brjod bya'i don zab shes rung ma shes rung  
dgongs pa'i zhe phug rnyed rung ma rnyed rung

**Stanza 38**  
re dogs chod la ma yengs ngang nas gzigs  
yang ltos yang ltos nyams dang bsres la ltos  
gzhung dang sems sres sems la gzhung rgyas thob  
dbyer med ngang nas nyams dga' gdangs su gyer

**Stanza 39**  
mos gus rtsal 'bar rtogs pa'i ye shes skyе  
kye lags snying po'i snying po 'di yin te  
zab pa'i yang zab 'di 'dra gzhan na med  
byin rlabs mdzod yin snying po'i bstan pa yin

**Stanza 40**  
ston pa dngos yin sangs rgyas lag bchangs yin  
'di 'dra'i yon tan bskal par brjod na yang  
blo chung bdag gi blo gros mi 'dzad na  
blo chen gzhan gyi spobs pa lta ci ste

**Stanza 41**  
'phags pa dgyes pa'i lam bzang 'di 'dra med  
kye lags 'di 'dra'i nor bu rin po che  
rang dbang mjal ba'i skal bzang rnyed dus 'dir  
srid na gnas kyang ha cang mi skyo ste

**Stanza 42**  
mos gus bskyed nas gu yangs cis mi chog  
snying gi grogs khyed gzhung 'dir blo phob la  
bag yangs ngang nas blo thag 'di ru chod  
bya byed rtsol blo'i blo tshub 'di ru shig

**Stanza 43**  
gzhung mang gdams pa'i spros pa 'di ru chod  
snyan snyan gzhung lugs mang pos ci zhig bya  
zab zab man ngag mang pos ci zhig bya  
spros spros nyams len mang pos ci zhig bya

**Stanza 44**  
yin yin kha bshad mang pos ci zhig bya  
bag yangs bsam gtan nyal chos 'di rang yin  
blo bde gu yangs rang gral 'di rang yin  
gzhung bzang gcig shes kun grol 'di rang yin

**Stanza 45**  
man ngag chu brgya zam gcig 'di rang yin  
rang la bzhag nas gzhan la ma tshol kye  
snying po dor nas shun pa ma bsdus kye  
rtsol med bor nas brtson pas ma bsgrubs kye

**Stanza 46**  
byar med bskyur nas bya byed ma mang kye  
kun mkhyen bla ma'i brgyud du skyes tsam nas  
gzung bzang 'di 'dra mes po'i pha phog yin  
lam bzang 'di 'dra pha mes bzhag pa yin

**Stanza 47**  
bag zhig phab na 'di ru los kyang phab  
kye ma kye ma brgyud gsum thugs rje che  
gzhung bzang mjal du yod pa skal ba bzang  
lam bzang bsgrub tu yod pa kha rje che

**Stanza 48**  
sangs rgyas rang la yod pa los kyang bden  
de slad rgyal ba dgyes pa'i lam bzang 'dir  
snying gi grogs khyed blo dang chos su sres  
snying gtam lags kyis snying gi dbus su stims

**Stanza 49**  
snying la bcangs na snying po yin kyang srid  
bag med mdo stor a bu hral po bdag  
rang la med pa'i kha chos 'chad pa la  
spro ba med kyang kun mkhyen brgyud pa'i gzhung

**Stanza 50**  
yid ches thob pa nyams myong nyag gcig yin  
dug lnga me 'bar rnam g.yeng khol por 'phyen  
'khrul snang bzlog dka' las ngan bdag 'dra yang  
gzhung bzang 'di 'dra thos dang mjal ba'i tshe

**Stanza 51**  
srid pa'i snang shas khral ma khrol du 'gro  
des na blo brtan dug lnga'i rtog pa chung  
skal bzang dam gtsang khyed dang khyed 'dra bas  
gzhung 'di mjal na byin brgyud ye shes mchog

**Stanza 52**  
thob par nges kyi nges shes yang yang skyed  
kun mkhyen bla ma rdzogs pa'i sangs rgyas de'i  
byin rlabs 'od snang gang la reg gyur pa  
rtogs grol dus mnyam mngon sum tshad ma ste

**Stanza 53**  
grub brgya'i spyi mes kun mkhyen bla ma yin  
rtogs pa'i dbang phyug lha btsun chen po dang  
dgongs pa'i klong brdol rig 'dzin 'jigs med gling  
bstan pa'i mnga' bdag gter chen bla ma sogs

**Stanza 54**  
kun mkhyen gzhung las byin brgyud thob pa yin  
de tshul dgongs mdzod snying gi grogs po khyed  
de dang 'dra bar kun mkhyen legs bshad mchog  
de tshul mthong nas don brgyad ye shes thob

**Colophon**  
de bzhin nyid dbyings dgongs klong grol gyur cig  
dpal sprul gsung  
sarba mangga lam